<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-49</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-49" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="MLP_uroven2_kapitola ParaOverride-1">Ó&#160;ty vire virility!</p>
			<p class="MLP_text_bez1radku ParaOverride-1">Z<span class="CharOverride-2">&#160;</span>toho titulku mám radost. Zní mnohem líp takové zvolání než třeba Ó ty bacile chlapáctví! (Jak by se to dalo případně přeložit.) A&#160;komu patří ta apostrofa? Fidelu Castrovi.</p>
			<p class="MLP_text ParaOverride-1">Samozřejmě že život a&#160;dílo tohoto seňora je causa zcela nevhodná pro fejeton. Spíše by to vydalo na soudní spis. Ale…</p>
			<p class="MLP_text ParaOverride-1">Ale proč tomuto fenoménu havanské mužnosti v&#160;různých údobích svého života podlehli slovutní muži pera, filozofové, romanopisci a&#160;básníci a&#160;pěvci z&#160;jiných krajin? Jmenovitě třeba Jean-Paul Sartre, García Márquez nebo Pavel Kohout.</p>
			<p class="MLP_text ParaOverride-1">Francouzský existencialista uvítal kdysi velkého Povstalce s&#160;plno­vousem ve své knize Uragán nad cukrem. Pavel Kohout ho zhruba v&#160;téže době oslavil nezapomenutelnou (leč zapomenutou) písní. Byla taková doba. Cuba sí, Yanqui no!</p>
			<p class="MLP_text ParaOverride-1">Když pak majitel „ostrova svobody“ blahopřál majiteli šestiny světa k&#160;záchraně socialistického pořádku v&#160;Československu roku 1968, revidoval své oslnění jak Sartre, tak Kohout, jen Márquez nedokázal Castrův stín setřást.</p>
			<p class="MLP_text ParaOverride-1">Už proto, že autora Sto roků samoty jako spisovatele obdivuji, často jsem přemýšlel, kde se oslnění Fidelem Castrem vzalo.</p>
			<p class="MLP_text ParaOverride-1">Jakousi odpověď jsem našel v&#160;ochotně půjčovaných deníčcích mladých Kubánek. Na jejich tvářích jsem odlesk Fidelova samčího slunce mohl pozorovat v&#160;sychravém klimatu a&#160;smradu štětínských papíren a&#160;v&#160;bílém prachu zakarlovarských kaolinek.</p>
			<p class="MLP_text ParaOverride-1">Moje žena v&#160;těch nehostinných místech učila mladé Kubánce a&#160;Kubánky česky. Byli z&#160;těch šťastných, vybraných za odměnu, aby nám internacionálně pomohli k&#160;„prohloubení hospodářského růstu“ a&#160;sobě k&#160;nákupu chladničky, nebo dokonce motocyklu. Po třech letech práce u&#160;nás si to (snad) mohli odvézt domů.</p>
			<p class="MLP_text ParaOverride-1">Kypré i&#160;útloúdé Kubánky si nalepovaly do skříněk ve svých ubikacích portréty usměvavého vůdce ve strohé, ale slušivé vojenské košili. Vystřihovaly je z&#160;ilustrovaného časopisu, který jim chodil z&#160;Havany poštou.</p>
			<p class="MLP_text ParaOverride-1">V&#160;nočních stolcích pak mívaly sešity formátu A4, jakési památníčky s&#160;Castrovými výroky a&#160;fotočkami z&#160;jeho dětských a&#160;jinošských a&#160;chlapáckých let. Zvláště jedna mi utkvěla: osmiletý Fidelito s&#160;flobertkou…</p>
			<p class="MLP_text ParaOverride-1">„U&#160;nás si holky lepí do sešitu fotky populárních zpěváků nebo herců&#160;– a&#160;vy tohohle,“ podivila se jednou moje žena. „To nemáte na Kubě nějakého krásného zpěváka, který se vám líbí?“</p>
			<p class="MLP_text ParaOverride-1">Mléčně kávové a&#160;čokoládové Kubánky se rozchechtaly: „To máme! Ó&#160;jé!“ A&#160;pak se zamyslely: „Ale Fidel je muž. Opravdový hombre!“</p>
			<p class="MLP_text ParaOverride-1">A&#160;bylo to. Vir virility. Vír virility.</p>
			<p class="MLP_text ParaOverride-1">Silný hlas, silná ruka a&#160;silný doutník. David, který se postavil americkému Goliášovi.</p>
			<p class="MLP_text ParaOverride-1">Výrazná image, výrazné lidové vystupování doma a&#160;výrazný nepřítel za humny: Yankee, bohatý soused za vodou.</p>
			<p class="MLP_text ParaOverride-1">Mohl tenhle vir zapůsobit na filozofa (třeba Sartra), na umělce (třeba Márqueze) podobně jako na baličku papíru ve Štětí (třeba Carmencitu) nebo na drtiče kaolinu v&#160;Božíčanech (třeba Miguela)?</p>
			<p class="MLP_text ParaOverride-1">Ptám se tak sám sebe teď, v&#160;horkém létě, když vidím na obrazovce slovenské novinářky a&#160;novináře z&#160;klubu „Za pravdivý obraz“, oslněné virilitou Vladimíra Mečiara.</p>
			<p class="MLP_text ParaOverride-1">Když vidím kubánského vůdce na madridském summitu hlav iberoamerických zemí.</p>
			<p class="MLP_text ParaOverride-1">Když ho vidím ve slušivé uniformě na čestné tribuně při zahájení olympijských her.</p>
			<p class="MLP_text ParaOverride-1">Dívám se, divím se a&#160;moc kouřím. Kutnohorské petry. Havanské ligeros, které jsme kdysi s&#160;básníkem Petrem Kabešem hulili až do roztrhání plic a&#160;zčernání záclon, nám už Fidel Castro neposílá.</p>
			<p class="MLP_text_-0-12-">Dobře nám tak.</p>
			<p class="MLP_dopis_podpis ParaOverride-1">1.&#160;srpna 1992</p>
		</div>
</body>
</html>