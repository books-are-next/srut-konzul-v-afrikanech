<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">Pohádka o&#160;tom, jak pan Kolář učil jednoho mládence kouřit</p>
			<p class="MLP_text_bez1radku ParaOverride-1">Byl nebyl, milá Barunko, krátký jara čas, kdy spisovatel byl nebyl svědomím národa. Literární noviny se prodávaly jako Blesk. Konala se Zahradní slavnost, popichovalo se Žertem i&#160;Sekyrou, ale přišel čas letní, srpnový.</p>
			<p class="MLP_text ParaOverride-1">Pak spřátelené tanky projely českou krajinou, pak se stulily jako ovečky do milovických a&#160;jiných ohrad a&#160;vypadalo to na dlouhou, dlouhou zimu. Někteří spisovatelé se znovu probudili, jiní ještě nechtěli usnout. Ostatně Svaz spisovatelů, ten Goldstückerův a&#160;Seifertův, stále nebyl ještě oficiálně zrušen, i&#160;když v&#160;jeho chorém těle už vyrašilo zdravé soudružské jádro.</p>
			<p class="MLP_text ParaOverride-1">Někdy tehdy Svaz předtankový, ještě dýchající, kooptoval do svého ústředního výboru na poslední (už marnou) schůzi Jiřího Koláře a&#160;Hanu Bělohradskou a&#160;jednoho básnického mládence. Pan Kolář ho tam učil kouřit.</p>
			<p class="MLP_text ParaOverride-1">„Nebuďte nervózní,“ pokáral mě v&#160;devět hodin. „A&#160;nekuřte hned po ránu jednu startku za druhou, i&#160;kdyby šlo o&#160;život. Dejte si tuhle.“ Nabídl mi mentolovou cigaretu značky Winston.</p>
			<p class="MLP_text ParaOverride-1">Pak se jednalo, sdělovalo, diskutovalo, hledala se tzv. střední cesta, ještě čestná, ještě svobodná. Těžko takovou v&#160;krajině rozryté obrněnci najít. Všichni mluvili a&#160;já jsem kouřil ostošest. Povinně ty mentolky od pana Koláře. V&#160;půl jedenácté mě zarazil. „Jen klid,“ povídá. „Teď je čas na camelku.“ Sáhl do kapsy tmavého obleku a&#160;posunul po stole krabičku s&#160;velbloudem.</p>
			<p class="MLP_text ParaOverride-1">A&#160;zase se jednalo, volalo, zklidňovalo, hledala se cesta na šachovnici, kde Taufer, Skála, Kozák, Rybák&#160;– a&#160;jak se jim vlastně, milá Barunko, říkalo&#160;– měli, ač pioni, v&#160;rukou střelce, věž, krále i&#160;královnu. Hulil jsem camelky a&#160;pan Kolář moc nemluvil.</p>
			<p class="MLP_text ParaOverride-1">Na Národní třídu přišlo poledne a&#160;k&#160;nám na podnosu párky. Snědli jsme je a&#160;prsty si utřeli do ubrousku. „Tak teď se můžete pustit do těch svých startek,“ povolil pan Kolář.</p>
			<p class="MLP_text ParaOverride-1">A&#160;pak se obrátil k&#160;celému byru významných spisovatelů, skutečně hledajících rozumem i&#160;citem neskutečnou střední cestu, a&#160;řekl zčistajasna: „To nemá cenu. S&#160;nima se přece nemůžeme ani nechceme domluvit. Ale jsme pořád ještě na papíře ústřední výbor Svazu spisovatelů. Tak prostě toho Skálu a&#160;Taufera a&#160;Rybáka a&#160;Kozáka vyloučíme&#160;– a&#160;vrátíme se každej ke svý práci.“</p>
			<p class="MLP_text ParaOverride-1">A&#160;to je konec pohádky o&#160;tom, jak pan Kolář učil jednoho mládence rozmanitě kouřit a&#160;jednoznačně se rozhodovat. Škoda, že se mu to nepovedlo. Mládenec zestárnul, ale stále kouří jednoznačně a&#160;rozhoduje se rozmanitě.</p>
		</div>
</body>
</html>