<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-62</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-62" xml:lang="cs-CZ">
		<div class="Z-kladn--textový-r-meček">
			<p id="_idParaDest-71" class="MLP_uroven2_kapitola ParaOverride-1">Sluníčko, petry, stroj, jaro, telefon&#160;– <br/>a&#160;tak vůbec: Nic</p>
			<p class="MLP_text_bez1radku ParaOverride-1">Sahám po novinách na podpal. Mám kamna zvaná petry a&#160;stroj zvaný psací. Sedím a&#160;hledím. Sluníčko zkoumá dvorek a&#160;prodírá se vetchou střechou kůlny. Zimě ubývá na síle. Mám čas to pozorovat.</p>
			<p class="MLP_text ParaOverride-1">Nemediálně medituju, hraju si na starého čínského básníka a&#160;čekám, co mě napadne, spoléhaje na počínající jaro.</p>
			<p class="MLP_text ParaOverride-1">Ale ani ťuk. Jaro je tady, musí zvolat příroda nebo Ludvík Vaculík. Jinak to nezabere.</p>
			<p class="MLP_text ParaOverride-1">Mám také telefon, ale nikdo mi nevolá. Zeus si to nepřeje. Když tu náhle Lidové noviny. Že prý jim dochází Co napadá. Konečně zadání. Nemediální meditování po delší době bolí. Slibuju si, že mě napadne něco jarně plachého, když sedím u&#160;peter, a&#160;nikoliv v&#160;redakci, kde má každou chvíli někdo nějaký rázný nápad nebo názor a&#160;hned ho kachnám hází.</p>
			<p class="MLP_text ParaOverride-1">Jenže nic. Co napadlo mne, musel jsem po přečtení hodit do kamen.</p>
			<p class="MLP_text ParaOverride-1">Musím přijít na jiné, nebo alespoň na nějaké myšlenky. Zkouším tedy někomu zatelefonovat. Bohužel Zeus Telecom je proti. Až příští den Olymp telecomního bojkotu zdolal Petr Skoumal.</p>
			<p class="MLP_text ParaOverride-1">Svěřil jsem se mu jako příteli a&#160;hudebnímu skladateli, kterého pořád musí něco v&#160;notách napadat, že mě nic nenapadá. Tak to napiš, poradil mi.</p>
			<p class="MLP_text ParaOverride-1">Vysvětlil jsem mu, že když napíšu pouhé jednověté sdělení, že mě už nic nenapadá, bude kus stránky místo černi pokrývat tiskařská běloba, protože rubrika Co napadá má svůj daný rozměr.</p>
			<p class="MLP_text ParaOverride-1">Dodal jsem, že bílé místo v&#160;novinách působí vždycky významněji než to potištěné. Tak vidíš, radoval se skladatel.</p>
			<p class="MLP_text_-0-12-">Zbytečně se radoval. Rubrika je, jak patrno, potištěná. Nic se neděje. Jen mi vyhasla kamna. Sahám po novinách na podpal…</p>
			<p class="MLP_dopis_podpis ParaOverride-1">21.&#160;března 1995</p>
		</div>
</body>
</html>