<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-45</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-45" xml:lang="cs-CZ">
		<div class="Z-kladn--textový-r-meček">
			<p id="_idParaDest-51" class="MLP_uroven2_kapitola ParaOverride-1">Malá recenze na čisté víno</p>
			<p class="MLP_text_bez1radku ParaOverride-1">Od jisté doby si dávám pozor na lidi, kteří mi chtějí nalít čistého vína. Jednou dvakrát jsem to dovolil&#160;– a&#160;pak jsem byl otrávený. To dá rozum, že tomu jejich čistému vínu muselo předcházet víno zkalené nebo dočista zkyslé. Nalévání čistého vína je mi od té doby podezřelé a&#160;vůbec nepatřičné. Asi jako doslov uprostřed knihy.</p>
			<p class="MLP_text ParaOverride-1">Obou zmíněných nešvarů se teď exemplárně dopouštím. Ukrývám doslov ve shluku nevinných stránek a&#160;nalévám vám čistého vína, neboť nenaleju-li je já, naleje vám je Julia, znáte to.</p>
			<p class="MLP_text ParaOverride-1">Vážený čtenáři! Konzul v&#160;afrikánech je knížka, která by mohla vyjít bez vědomí autora, nebo v&#160;jeho bezvědomí. Byla by tenčí nebo tlustší, jinak by se jmenovala, ale byla by. Někdo by prostě vybral mé fejetony a&#160;jiné prózy z&#160;let 1990–1997 a&#160;Martin Pluháček by to vydal. Natolik ho znám. Jenže tu knížku jsem si sestavil, vybral a&#160;seškrtal sám. A&#160;zjistil jsem… ale to počká. V&#160;tom sedmiletí jsem si v&#160;Lidových novinách čechral peří v&#160;literárních recenzích, nebo naopak přistřihával peroutky v&#160;rubrikách Poslední slovo, Co napadá, Co odnáší čas či prostě Fejeton. Také v&#160;Týdnu jsem to zkoušel pár neděl. Do Literárek jsem chodil na kus řeči. V&#160;měsíčníku BAR&amp;MAN jsem ctil nevyřčenou podmínku, že nevynechám ve svých literárních zátiších víno, ženy, zpěv a&#160;kouř…</p>
			<p class="MLP_text ParaOverride-1">Takový výbor je bilanční pohled zpátky. A&#160;já zjistil&#160;– teď přijde to čisté víno&#160;– že koho chleba jsem jedl, toho jsem píseň zpíval. Dokonce ani ty rodinné selanky nebyly napsány nezištně. Honorář si od sourozenců vybírám v&#160;pernaté zvěři a&#160;ve svíčkové. To je smutné zjištění. Mohl jsem si je, nebo měl, nechat pro sebe. No jo, ale co s&#160;tou otevřenou láhví?</p>
			<p class="MLP_text_-0-12-">Nenaliješ-li, zoctovatí. Což platí o&#160;vínu stejně jako o&#160;přátelství a&#160;lásce. To už vím.</p>
			<p class="MLP_dopis_podpis ParaOverride-1">26.&#160;června 1998</p>
		</div>
</body>
</html>