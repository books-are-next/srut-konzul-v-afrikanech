<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Tři červená jablíčka <br/>aneb Chvála krásné vyhlídky</p>
			<p class="MLP_text_bez1radku ParaOverride-1">Psal se rok 1975 nebo 1981, kdo si to má pamatovat, doba byla unavená. Krčemná Praha od básníků prázdná a&#160;Jan Skácel nepřijížděl. Jednou chyběl důvod a&#160;podruhé scházely peníze na cestu. A&#160;když se tady někdy mihl, kde na něho natrefit? Tehdy i&#160;tamtamy lhaly.</p>
			<p class="MLP_text ParaOverride-1">V&#160;Praze totiž chyběla a&#160;schází brněnská Bellevue, ta sice ani ryba, ani rak, ani kavárna, ani hospoda, ale zato krásná vyhlídka, že uvnitř někoho potkáte. U&#160;nás ve Spálence už pažravec moci chroustal historickou vinárnu U&#160;Ježíška a&#160;vyzvrátil ji v&#160;podobě ošuntělé stavebnice obchodního domu Máj. Naproti zůstalo U&#160;Šupů, kde večer sedávali pohrobci Steklíkovy a&#160;Neprašovy Křižovnické školy a&#160;vlasatí androši a&#160;Eugen Brikcius, Tomáš Pěkný a&#160;já, někdy Petr Kabeš. O&#160;kus dál se (doslova) rozkládala kavárna Slavia, ale ještě tu stál pověstný mramorový stolek, kde držel slovo Jiří Kolář, Josef Hiršal, Jan Vladislav a&#160;někdy Kabeš. Ani to už dávno neplatí.</p>
			<p class="MLP_text ParaOverride-1">Jenže tam ani tam nebyl Skácel doma. U&#160;Šupů bylo moc vlasato a&#160;ve Slavii zase moc učesáno. A&#160;navíc mramor studí a&#160;becherovka lepí. A&#160;nebyl doma ani doma, totiž po bytech, kam se mnozí pražští přátelé uchylovali před cizíma ušima. On raději inspiroval, než konspiroval.</p>
			<p class="MLP_text ParaOverride-1">Sečteno: Praha byla v&#160;tom čase pro Honzu jaksi daleko.</p>
			<p class="MLP_text ParaOverride-1">Tak jsem za ním přijíždíval vždycky párkrát do roka a&#160;vždy jen na chvíli do Brna, kde „nic nového ani zajímavého, až na havrany. Ale ti jsou tady už měsíc. Kamarádím se s&#160;nimi a&#160;Boženka je na našem dvorku krmí. Ale nejsou to žebráci. Přijímají dary důstojně a&#160;zarytě mlčí. Nejsou tak veselí jako v&#160;Rimbaudově básni, která začíná veršem <span class="CharOverride-1">Ach, bože</span><span class="CharOverride-2">, </span><span class="CharOverride-1">když jsou chladné pláně</span><span class="CharOverride-2"> </span>a<span class="CharOverride-2">&#160;</span>končí <span class="CharOverride-1">rozkošní, milí havrani.</span><span class="CharOverride-2"> </span>Ale mně to nevadí. Vnímám je jako černou pečeť zimy.“ (citát z&#160;dopisu J.&#160;S.)</p>
			<p class="MLP_text ParaOverride-1">Je čas na přiznání. Napsal jsem v&#160;té době dedikaci, invektivu, stížnost. Pokud si dobře vzpomínám, měla to být stížnost na čtenáře, na ospalý národ a&#160;hlavně na Skácela, který „zarytě nemlčí“, neironizuje a&#160;píše si svou, laskavou. Začíná to citací, obrazem z&#160;jedné básničky, myslím Brouskovy, která se nám oběma kdysi líbila. Tady je, v&#160;šuplíku.</p>
			<p class="MLP_verse ParaOverride-1">A&#160;CO ZAHRADA?<br/><span class="MLP_znak_kurziva_11b">(Janu Skácelovi)</span></p>
			<p class="MLP_verse_-0-0--"><span class="MLP_znak_kurziva_11b">Ano: pták sedne na větev <br/>a&#160;tím rozhoupe zahrádku…</span><br/>Ale co ona (málem zahrada) <br/>která má mořskou nemoc z&#160;úradku <br/>jakéhosi s&#160;odpuštěním ptáka?<br/>Co je jí po tom <br/>zpěváčku<br/>že slyšíš tření světla<br/>o&#160;tmu když se smráká <br/>že slyšíš šepot rzi</p>
			<p class="MLP_verse ParaOverride-1">Co je jí po tom (málem zahradě) <br/>která tak nerada se probouzí?</p>
			<p class="MLP_text ParaOverride-1">Ukázal jsem to Skácelovi nikoli v&#160;hodině mezi psem a&#160;vlkem, nýbrž v&#160;hodině mezi posledním šachistou a&#160;prvním pivařem v&#160;Bellevue. (To je nepřeložitelná situační hříčka; štamgasti vědí.) Vzal papír do ruky, přečetl jednou, zakašlal, pak vystrčil obočí, přečetl podruhé a&#160;stránku mi podal zpátky. „Nesprávně cituješ. Ten obraz ztrácí smysl. Když pták opustí větev, ta se rozhoupe&#160;– a&#160;tím rozhoupá celou zahradu!“</p>
			<p class="MLP_text ParaOverride-1">„A&#160;co to ostatní?“ dožadoval jsem se.&#160;– „Já nevím. Vy v&#160;té Praze vidíte všechno moc černě. Pojď se radši ukázat Božence.“</p>
			<p class="MLP_text ParaOverride-1">Tak jsme šli. Ale až potom, co v&#160;Belvě zavřeli. U&#160;Skácelů v&#160;předsíni jsem zakopl o&#160;košíček jablek a&#160;omluvil se: „Čeká mě žena. Ale už jsem na cestě.“ Honza otevřel sedmičku bílého. Dostal ji od nějakého vinaře, který si vymaloval jeho dvojverší na žudro. Za každé slovo jednu sedmičku. Dobré víno. Pramínek tramínku na cestu. Paní Boženka mi ve dveřích strčila dva obložené chleby. „Pojezte ve vlaku.“</p>
			<p class="MLP_text ParaOverride-1">A&#160;podala mi první červené jablíčko. „Pro vaši milou paní,“ řekla.</p>
			<p class="MLP_text ParaOverride-1">Chleba jsem snědl cestou na nádraží a&#160;jablíčko mě hřálo v&#160;kapse. Už se těšilo na tu mou milou paní…</p>
			<p class="MLP_text ParaOverride-1">Ale ouha. Na peróně čekal Steklík. (Pokud to někdo neví, Jan Steklík je výtvarník a&#160;konvertita. Jako kreslíř a&#160;trubadúr ženských ňader a&#160;pivních půllitrů konvertoval od těch pražských, které vysál, k&#160;ňadrům a&#160;půllitrům brněnským, z&#160;nichž saje a&#160;tvoří bohdá dodnes.) Steklík čekal v&#160;opačném směru na někoho z&#160;Prahy. „A&#160;kdo má přijet?“&#160;– „Hele, to já nevim,“ odtušil. „Ale kdyby někdo přijel, tak bysme přece ještě někam zašli, ne?“</p>
			<p class="MLP_text ParaOverride-1">Tak jsme někam zašli spolu, protože kdo z&#160;Brna neodjede, jako by do Brna zrovna přijel. Měli jsme krátkou noc a&#160;dlouhé odpoledne s&#160;různými polívčičkami v&#160;prášku. Večer jsme neminuli Bellevue. „Myslel jsem si to,“ přikývl Skácel.</p>
			<p class="MLP_text ParaOverride-1">Seděli jsme sotva nějakou tu hodinku, když navrhl: „Pojď, čeká mě Boženka. Ukážeš se jí a&#160;trochu se opláchneš.“</p>
			<p class="MLP_text ParaOverride-1">Trochu jsem se v&#160;Kotlářské opláchl, a&#160;to způsobilo, že jsem trval na odjezdu. „Ale můžeš se tu pohodlně vyspat!“&#160;– „Já umím spát ve vlaku a&#160;pak&#160;– čeká mě žena, znáš to.“&#160;– „Já to znám,“ řekla paní Skácelová.</p>
			<p class="MLP_text ParaOverride-1">„To je pravda,“ posmutněl Honza a&#160;vyndal z&#160;knihovny láhev whisky. „To mi poslala jedna překladatelka. Překládá mě a&#160;neví, že to nepiju,“ podivil se. „Ty jsi anglista, tak si ji vezmi, skotskou na památku.“</p>
			<p class="MLP_text ParaOverride-1">Vzal jsem si jenom štamprli, jenom odlívečku, a&#160;vypravil se do předsíně. Paní Boženka mi přidržela kabát (zauzlil se rukáv či co) a&#160;spustila do mé kapsy dva obložené chleby.</p>
			<p class="MLP_text ParaOverride-1">Při loučení mi vklouzlo do dlaně druhé červené jablíčko. „Pro vaši hodnou paní.“</p>
			<p class="MLP_text ParaOverride-1">Odlívečka mě vedla na nádraží. Ale ouha. My jsme se přece zvedli od stolu v&#160;Bellevue nerozvážně ještě před zavřením! Tak se stalo, že jsem se kolem krásné vyhlídky stáčel dolů právě v&#160;té chvíli, kdy se naopak nahoru vydával Oldřich Mikulášek. „Už nikam nepůjdeme,“ varoval, „ale můžeš mě kousek doprovodit.“</p>
			<p class="MLP_text ParaOverride-1">Z&#160;Bellevue je to do Mášovky kousek, do schodů taky kousek a&#160;ke klíčům do kapsy jen kousíček. Oldřich měl doma borovičku a&#160;Utrpení starého Werthera. „Ale já musím na vlak!“&#160;– „Tím líp,“ zaradoval se. „Něco ti přečtu.“</p>
			<p class="MLP_text ParaOverride-1">Tak si mě Oldřich Mikulášek posadil proti sobě, rozlil tu láhev borovičky do dvou sklenic a&#160;začal číst. Četl nahlas a&#160;dlouho z&#160;té své dlouhé bolavé básně a&#160;já jsem mu usnul, málem v&#160;náručí. Ve spánku jsem se na úzkém gauči dokymácel jako černý pasažér do bílého rána.</p>
			<p class="MLP_text ParaOverride-1">Na události příštího dne si nevzpomínám, to je asi dobře. Jisté je jen toto. Když se v&#160;Bellevue zježily židle, šel mě Jan Skácel ukázat Božence.</p>
			<p class="MLP_text ParaOverride-1">Našlapoval jsem pokorně a&#160;nemotorně jako havran, který se rozhodl v&#160;Brně přezimovat. Paní Boženka mě nakrmila. Přijal jsem dary důstojně a&#160;zarytě jsem mlčel. Ztěžkly mi údy, jazyk i&#160;mysl. „Jdu!“ vyrazil jsem ze sebe, když se ve Skácelově ruce jakýmsi kouzlem objevila půllitrovka slivovice. „To je pro případ. Cesta bude dlouhá.“</p>
			<p class="MLP_text ParaOverride-1">„A&#160;toto je pro vaši trpělivou paní,“ řekla Boženka a&#160;podala mi na chodbě třetí červené jablíčko.</p>
			<p class="MLP_text_-0-12-">A&#160;toto je douška: když jsem ráno vystoupil na Hlavním nádraží, hlavní město jsem neviděl tak černě. A&#160;nadosmrti vím, že pták rozhoupe celou zahradu teprve potom, co větývku opustí.</p>
			<p class="MLP_dopis_podpis ParaOverride-1">6.&#160;listopadu 1991</p>
		</div>
</body>
</html>