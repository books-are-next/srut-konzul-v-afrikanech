<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-37</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-37" xml:lang="cs-CZ">
		<div class="Z-kladn--textový-r-meček">
			<p id="_idParaDest-40" class="MLP_uroven2_kapitola ParaOverride-1">Štědrý večer a&#160;ucho generála Čepičky</p>
			<p class="MLP_text_bez1radku ParaOverride-1">Štědrý večer, to býval u&#160;nás mirákl. To byla symfonie pod taktovkou našeho otce. Vyznačoval se (otec) tím, že doma chodil pouze v&#160;županu z&#160;vylysalé velbloudí srsti, ale vypadal v&#160;něm stejně důstojně jako Rafael Kubelík ve fraku. Střídal moderato i&#160;presto a&#160;stupňoval napětí až k&#160;večerním tympánům, při nichž se otevřela křídla dveří do pokoje s&#160;rozsvíceným stromem. Okno bylo dokořán, aby andělé mohli dovnitř i&#160;ven, proto bylo v&#160;pokoji slyšet slabé šumění perutí.</p>
			<p class="MLP_text ParaOverride-1">Až pak, až po chvíli ten nebeský zvuk přehlušilo praskání sálajících amerických kamen, živených koksem, a&#160;maminka okno zavřela. Strom se tyčil a&#160;stůl se rozprostíral…</p>
			<p class="MLP_text ParaOverride-1">U&#160;štědrovečerního stolu musela být rodina pohromadě, i&#160;kdyby ševci padali a&#160;generál Čepička se stavěl na hlavu. Armádní generál Čepička byl v&#160;roce 1953 ministrem obrany a&#160;z&#160;tohoto titulu i&#160;majitelem mého staršího bratra Gustava, čerstvě vylíhlého vojína lidové armády.</p>
			<p class="MLP_text ParaOverride-1">Gustav nastupoval k&#160;obraně vlasti jako lesník u&#160;šumavských hranic&#160;– a&#160;proto byl hned u&#160;odvodu odeslán, aby sloužil lidu v&#160;Praze, v&#160;kasárnách na Hradčanech. Tak to tehdy chodívalo. Kdyby bratr narukoval v&#160;Praze, docela určitě by musel sloužit v&#160;Kašperských Horách nebo v&#160;Humenném. Ale protože se s&#160;rozmyslem přihlásil k&#160;odvodu v&#160;Kašperských Horách, poslali ho do Prahy.</p>
			<p class="MLP_text ParaOverride-1">Spojením tuposti vojenské byrokracie se lstí zdravého rozumu jsme měli brášku vojína nablízku. Ale blížily se Vánoce a&#160;on nedostal ani jediný opušťák, neboť imperialista nespal. Ovšem tatínek tvrdil docela věcně, že na Štědrý večer nikdo z&#160;jeho rodiny nebude dlabat vepřové řízky z&#160;ešusu. Bude se podávat vařený kapr a&#160;smažený kapr a&#160;kapr načerno&#160;– a&#160;to pro všechny, tedy i&#160;pro vojíny lidové armády, i&#160;kdyby ševci padali a&#160;generál Čepička se stavěl na hlavu.</p>
			<p class="MLP_text ParaOverride-1">Maminka tento názor mlčenlivě, ale jednoznačně potvrdila. Nebylo pochyb o&#160;tom, že by otec vyreklamoval svého prvorozence i&#160;z&#160;Humenného, ale takhle to měl přece jen pohodlnější.</p>
			<p class="MLP_text ParaOverride-1">Na Štědrý den ráno si oblékl prvorepublikový zimník s&#160;vydřím límcem, přes polobotky si přepnul psí dečky a&#160;vydal se do kasáren. Dojel si pro syna tramvají.</p>
			<p class="MLP_text ParaOverride-1">Ani ho nenapadlo ptát se po něm u&#160;brány. Hlásit návštěvu a&#160;podobné nesmysly. Prostě vydal desátníkovi ve strážní kukani rozkaz, aby mu zavolal velitele.</p>
			<p class="MLP_text ParaOverride-1">„Čo je to také? Čo vy? Aký velitel?“</p>
			<p class="MLP_text ParaOverride-1">Takto se desátník podivil a&#160;otec trochu zaváhal. Neznal jméno bratrova velitele, neboť v&#160;rámci utajení ho ani nesměl znát.</p>
			<p class="MLP_text ParaOverride-1">Zázraky sesílá Pánbůh a&#160;na Štědrý den bývá zřejmě rozhazovačný. Tak se stalo, že poslal přesně v&#160;tu chvíli vojína Šruta kutálet jakýsi barel po kasárenském dvoře, kousek od brány.</p>
			<p class="MLP_text ParaOverride-1">Otec ani nemrkl. „Hej, chlapče!“ zvolal. „Jak se jmenuje tvůj velitel?“</p>
			<p class="MLP_text ParaOverride-1">„Poručík Jožo Gebenik!“ zařval můj bratr a&#160;hnal se za barelem.</p>
			<p class="MLP_text ParaOverride-1">„Správně,“ řekl otec desátníkovi. „Zavolejte mi poručíka Gebenika.“</p>
			<p class="MLP_text ParaOverride-1">I&#160;druhé přání Pánbíček vyplnil. Připochodoval přičmoudlý poručík, podle tváře a&#160;později i&#160;řeči rodák z&#160;hodně východního Slovenska.</p>
			<p class="MLP_text ParaOverride-1">Statečná a&#160;dobrá duše. Široká jako lžíce a&#160;přímá jako nůž.</p>
			<p class="MLP_text ParaOverride-1">Rozhovor, který s&#160;ním tatínek měl, se vedl stranou a&#160;byl stručný. Poručík dostal stovku na cestovní výlohy a&#160;pozvání na večeři. Otec mu musel naše štědrovečerní hody vylíčit tak pohádkově, že poručík Jožo Gebenik se zachoval také jako v&#160;pohádce.</p>
			<p class="MLP_text ParaOverride-1">Poručík Jožo Gebenik posekal všechny hlavy vojenské sani, to jest frapantně porušil několik paragrafů vojenského řádu&#160;– a&#160;úderem sedmé se dostavil k&#160;prostřenému vánočnímu stolu.</p>
			<p class="MLP_text ParaOverride-1">Samozřejmě i&#160;s&#160;naším Gustíkem. Nejvýchodnější slovenský poručík se v&#160;Praze nevyznal, a&#160;tak potřeboval někoho, kdo by ho tramvají dovezl z&#160;Vypichu až na Žižkov. K&#160;tomu účelu byl náš bráška, ten bažant, to ucho Čepičkovy armády, nejvhodnější vojenskou osobou.</p>
			<p class="MLP_text ParaOverride-1">Studená válka zuřila dál, ale u&#160;nás bylo teploučko. Na Jožina dolehla z&#160;toho tepla, dárků, jídla a&#160;vína a&#160;pohody tak sladká únava, že mu maminka ustlala&#160;– a&#160;on usnul vzápětí napříč manželskou postelí.</p>
			<p class="MLP_text ParaOverride-1">To bylo dobře. Naši nemohli jít spát a&#160;museli jsme si celou noc povídat. Tiše, skoro šeptem, neboť imperialista nikdy nespí. A&#160;ještě tišeji, protože náš poručík spal…</p>
		</div>
</body>
</html>