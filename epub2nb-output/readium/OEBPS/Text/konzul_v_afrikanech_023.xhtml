<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Where is your local?</p>
			<p class="MLP_text_bez1radku ParaOverride-1">Je čas dovolených, slušelo by se tedy psát o&#160;cizích metropolích. Nebudu. Sedím doma, abych mohl otevřít dveře těm, kteří se naopak z&#160;cizích metropolí poženou do té naší pohostinné. Vždyť už v&#160;roce 1792 si jistá Herberta Piozzi pochvalovala: „Žádná hospoda zde není tak špatná, abychom v&#160;ní nedostali bažanta a&#160;často též koroptví polévku.“ Sedím doma a&#160;mám bažanta v&#160;mrazáku; je to takový můj zvyk. Vždycky si odleželého bažanta nechám zmrazit na léto: jednoho z&#160;těch tří, které mi každý rok položí pod stromeček můj lesní bratr; to je zase jeho hezký zvyk.</p>
			<p class="MLP_text ParaOverride-1">Bažanta tedy mám a&#160;mám v&#160;cizině i&#160;dost různých známých, protože jako si někdo snadno nadělá nepřátele, já si na svých (nemnoha) cestách nadělal hodně kamarádů a&#160;přítelkyň. A&#160;ti a&#160;ty se čas od času ozvou, přijedou do té naší matičky, složí si u&#160;nás v&#160;předsíni kufr a&#160;zeptají se: „Where is your local?“</p>
			<p class="MLP_text ParaOverride-1">Už se té otázky bojím. Rozumím jí, vím, že je v&#160;ní obsaženo toto: „Kamaráde, cesta byla úmorná, pro dnešek žádné památky, Hradčana počkají, teď se sebereme a&#160;půjdeme do tvé místní hospody nebo vinárny na pár… Kde máš ten svůj lokál?“ Ale kámen úrazu je v&#160;tom, že mi někdo soustavně už čtvrt století tyhle mé místní lokály bourá, nebo alespoň mění v&#160;něco nepřijatelného.</p>
			<p class="MLP_text ParaOverride-1">Známým z&#160;ciziny o&#160;tom nevyprávím, ale vám neznámým si snad postěžovat můžu. Tak tedy: míval jsem tajnou pracovnu v&#160;Karlíně a&#160;můj „local“ byla denní vinárna U&#160;osledního penízu. Scházeli jsme se tam tajně s&#160;jednou ženou, bývalo to krásné, ale sunulo se k&#160;nám pod zemí metro. Blíž a&#160;blíž&#160;– a&#160;pak všechno vyletělo do vzduchu, jen se prašně zakouřilo. S&#160;jinou dívkou netajně, nicméně bez vědomí bytového úřadu, bydleli jsme v&#160;obrovském bytě ve Spálené ulici a&#160;„local“ byl nabíledni: U&#160;Ježíška. To bylo víc než vinárna, tady utkvěl čas. Tady člověk měl pocit, že sedí s&#160;přáteli&#160;– totiž i&#160;s&#160;těmi, jejichž osudy a&#160;povídky a&#160;básně znal jenom z&#160;knížek. Bývalo to krásné, ale pod námi blížilo se metro, a&#160;když nakonec uhnulo, umanul si nějaký nepotrestaný prevít, že právě tam bude stát Máj. (Viz: obchodní dům, dnes K-markt). Přítomnost i&#160;minulost vyletěla do vzduchu, jen se prašně zakouřilo.</p>
			<p class="MLP_text ParaOverride-1">Na protější straně ulice zůstalo stát U&#160;Šupů. Chodilo tam tehdy undergroundové a&#160;samizdatové bratrstvo, protože U&#160;Šupů bylo levně a&#160;nemuselo se šeptat. Pan vrchní měl totiž za povinnost podávat do Bartolomějské hlášení (a snad i&#160;obsluhovat kromě hostů nějaký odposlouchávací přístroj). Ale byl to hrdina své doby: na Silvestra vinárnu zavřel pro veřejnost&#160;– a&#160;hostil z&#160;vlastní kapsy pouze vlasaté i&#160;lysé „hlášené“ štamgasty. Ta hlášení ovšem byla geopoliticky pramálo významná. Nestálo to ani za demolici. U&#160;Šupů se prostě změnilo v&#160;podnik vyšší, tedy nedostupné cenové skupiny.</p>
			<p class="MLP_text ParaOverride-1">Ale co, stejně jsem se potřeboval trochu usadit. Sbohem Karlíne, sbohem „zlatý kříži“, vítejte zase Vinohrady!</p>
			<p class="MLP_text ParaOverride-1">Ani tady jsem svůj lokál hledat nemusel. Znal jsem ho odedávna jako U&#160;Lojzy, a&#160;teď jsem se k&#160;němu jenom přistěhoval. Točil se tu velkopopovický kozel, když to ještě bylo znamenité pivo, a&#160;třebas už se jmenoval U&#160;Tržnice, hospoda to byla „vo něčom“, jak říkával usedlík a&#160;šansoniér Jaroslav Jakoubek, po němž jsem zdědil hůl a&#160;jsem na to patřičně hrdý.</p>
			<p class="MLP_text ParaOverride-1">Když brzo po odzvonění přijížděli první známí z&#160;ciziny a&#160;ptali se: „Where is your local?“&#160;– bral jsem je právě sem. Ale přišla restituce a&#160;adaptace, u&#160;Tržnice se to změnilo k&#160;nepoznání&#160;– a&#160;já nejsem kukačka. Jen tak neusadím vejce do cizího hnízda. Sedím doma. My house&#160;– my local.</p>
		</div>
</body>
</html>