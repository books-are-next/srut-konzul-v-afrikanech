<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-34" xml:lang="cs-CZ">
		<div class="Z-kladn--textový-r-meček">
			<p id="_idParaDest-38" class="MLP_uroven2_kapitola ParaOverride-1">Jak odejít… <br/>a&#160;přitom zůstat doma</p>
			<p class="MLP_text_bez1radku ParaOverride-1">S<span class="CharOverride-2">&#160;</span>tím si neporadila Chytrá horákyně, nýbrž můj spolužák z&#160;jedné podivné socialistické školy.</p>
			<p class="MLP_text ParaOverride-1">Nesl jméno Ivan, zatímco škola se jmenovala „dvouletý abi­turientský kurs pro absolventy jedenáctiletky při Hospodářské škole pro mezinárodní vztahy“. Do téhle lidodemo školské novinky mohli být přijati pouze jinoši. Jako ve staré dobré Anglii, přestože budova stála v&#160;pražské Resslově ulici a&#160;psal se školní rok 1957–1958.</p>
			<p class="MLP_text ParaOverride-1">Vizte: škola plná holek a&#160;uprostřed jedna pánská třída výrostků, kterým se zavřely brány vysokého školství, zato však otevřela dvířka do ráje rozhihňaných budoucích sekretářek mezinárodních vztahů.</p>
			<p class="MLP_text ParaOverride-1">Co s&#160;tím? Ivan a&#160;já? Bloudi, procházeli jsme tou zahradou podobně jako studiem účetnictví a&#160;obchodní korespondence, tedy nevšímavě, majíce jiné poslání. Lovili jsme po hospodách motýla poezie.</p>
			<p class="MLP_text ParaOverride-1">Ivan mi předčítal s&#160;hereckým talentem své chytré satirky a&#160;parodie a&#160;já mu na oplátku přinášel své hloupé básně, každý den jednu. Živili jsme se papírem, desítkou a&#160;chlebem. Takový suchý krajíček k&#160;pivu, když jste jím šikovně profoukli kouř cigarety zn. Lípa, chutnal jako krajíc s&#160;uzeným. Kdo nevěří, ať to zkusí.</p>
			<p class="MLP_text ParaOverride-1">Tak jsme jaksi mimoděk přišli k&#160;druhé maturitě, nicméně do mezinárodních vztahů jsme nezasáhli. Šli jsme si po svém.</p>
			<p class="MLP_text ParaOverride-1">V&#160;šedesátých letech se jako ve snu žilo rychle, Ivan se objevoval a&#160;mizel a&#160;po srpnovém probuzení roku 68&#160;– zmizel docela. Z&#160;náhodných zpráv jsem se dozvídal, že Ivan Kraus je někde jako herec, a&#160;pak jinde jako scenárista, ještě jinde jako loutkař a&#160;kabaretiér. Ale hlavně že píše, to mě zajímalo víc, než kde je. Cizí země jsou mi cizí.</p>
			<p class="MLP_text ParaOverride-1">To na tobě doschne, říká titul z&#160;nakladatelství Rozmluvy. Otevřu a&#160;čtu: „Určitě nepřeháním, když řeknu, že mé mládí bylo do jisté míry nebo rozhodně vlhčí než dětství mých kamarádů a&#160;spolužáků, kteří si žili proti mně v&#160;suchu a&#160;teple. Matka právala vždycky až do noci. Ráno, když jsme vstávali, bývala trochu nervózní a&#160;otáčela dveřmi pokoje nebo mávala nějakým kusem prádla. Když jsme se s&#160;nechutí oblékali, uklidňovala nás: „To nevadí, to na vás doschne.“</p>
			<p class="MLP_text ParaOverride-1">Knížka lehce načrtnutých, jakoby spatra vyprávěných příhod a&#160;charakteristik podaných s&#160;patřičným gustem a&#160;nadsázkou je věnována mámě, tátovi a&#160;sourozencům Elišce, Michaelovi, Janovi a&#160;Kateřině.</p>
			<p class="MLP_text_-0-12-">Ale já jsem tu našel i&#160;zprávu o&#160;životě exulanta. Rodinný recept na emigrační stresy. Návod, jak odejít a&#160;přitom zůstat doma.</p>
			<p class="MLP_dopis_podpis ParaOverride-1">10.&#160;září 1992</p>
		</div>
</body>
</html>