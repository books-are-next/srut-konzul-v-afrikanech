<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-36" class="MLP_uroven2_kapitola ParaOverride-1">Magor vnoučatům</p>
			<p class="MLP_verse_-I- ParaOverride-6">Ve vykropeném domečku <br/>svěcenou vodou…<br/>…&#160;Holčičky tiše spí<br/>do jejich dechu mísí se <br/>poklidné chroupání.<br/>To beran spásá pod okny <br/>rozkvetlý heřmánek.<br/>Tak nějak zlatý věk <br/>vypadal asi.</p>
			<p class="MLP_text ParaOverride-1">Cituji útržkovitě z&#160;Domu s&#160;modrým beránkem, Magorovy labutí písně, dobou a&#160;místem vzniku (1982–1984, káznice Valdice) svázané s&#160;verši a&#160;prózičkami v&#160;„pasekovském“ vydání knihy Magor dětem. Byl jsem v&#160;tom domku tehdy, Františka mi něco malovala, Martička se dívala a&#160;Juliána, jejich máma, mě poslala na poštu pro balík z&#160;ciziny, protože byl těžký.</p>
			<p class="MLP_text ParaOverride-1">Nebyl. Obsahoval dětské šatičky a&#160;střevíce a&#160;nějaké delikatesy, které se nehodily k&#160;bramboráku. Bramborák k&#160;obědu chystala Juliána a&#160;balík schystal neznámý dárce ve Francii. Hodil jsem ho na kárku. Kárka drkotala vesnicí, vlastně Říší, a&#160;pár babiček vykouklo ze vrat a&#160;usmívalo se, protože poznalo, kam s&#160;tím drkotám. Slunce do toho svítilo a&#160;studilo, na dvorech pukaly krunýře ořechů. Bylo ztichle a&#160;poklidně. Jako v&#160;těch básničkách a&#160;pohádkách pro Františku a&#160;pro Martu, které jejich táta, ten výtržník a&#160;virválista a&#160;„komunismu mnich“ psal v&#160;kriminále. Do dopisů domů.</p>
			<p class="MLP_text ParaOverride-1">A&#160;teď je z&#160;těch dopisů knížka. Vzal jsem ji s&#160;sebou v&#160;neděli odpoledne na pivo. Četl jsem ji U&#160;Bohouše a&#160;bylo pěkně a&#160;smutně. Čas nad ní plynul jako ta boží voda, jako čas. Hrome, to to uteklo. Tak jsem zaplatil a&#160;donesl tu knížku své vnučce, ke které jsem mezitím nějak přišel…</p>
			<p class="MLP_text ParaOverride-1">Když bude zlobit, ukážu jí i&#160;Magora a&#160;řeknu: „Tohle je, Aničko, pan spisovatel Jirous. Žádný Magor!“</p>
			<p class="MLP_text_-0-12-">„Aha,“ pochopí bystré vnouče&#160;– a&#160;dá si knihu od toho magora podepsat.</p>
			<p class="MLP_dopis_podpis ParaOverride-1">2.&#160;dubna 1992</p>
		</div>
</body>
</html>