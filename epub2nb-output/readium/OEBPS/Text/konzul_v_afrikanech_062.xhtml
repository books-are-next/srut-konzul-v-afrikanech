<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-68" class="MLP_uroven2_kapitola ParaOverride-1">Zkuste políbit mouchu, pánové</p>
			<p class="MLP_text_bez1radku ParaOverride-1">Setkal jsem se v&#160;životě s&#160;takovou spoustou hesel, výzev a&#160;rad, že bych si jimi mohl vystlat cestu do nebe. Všimněte si, že většina z&#160;nich našince vždycky někam posílá.</p>
			<p class="MLP_text ParaOverride-1">Směle k&#160;radostným zítřkům, s&#160;Čedokem do světa, s&#160;penězi nikoli do matrace, nýbrž do spořitelny a&#160;s&#160;matrací&#160;– kam? To nám ani Jan Neruda neporadil.</p>
			<p class="MLP_text ParaOverride-1">Ovšem výzva pošetilá, ba praštěná, taková, která má blízko k&#160;sázce, to je jiný kafe. A&#160;tak jsem uposlechl výzvy básnického přítele J. N. rodem z&#160;Kyjova a&#160;sídlem na Žižkově: „POLIB MOUCHU!“</p>
			<p class="MLP_text ParaOverride-1">Vsuvka.</p>
			<p class="MLP_text ParaOverride-1">J.&#160;N. je Jan Novák, žije z&#160;pověsti básníka a&#160;je to básník. Básník, i&#160;když ho všechno táhne k&#160;vinohradům, musí být tam, kde je jeho básnění&#160;– v&#160;tomto případě na Žižkově. Nevím, zda ty dva seznámila moravská bohyně osudu Parka, Pámbíček, nebo Náhoda. Ale někdo z&#160;těch tří určitě zařídil, aby ta děva, kyjovsky krásná a&#160;volooká a&#160;rudoretá, jako by vypadla z&#160;plátna Jožky Úprky, padla zrovna na mě, když vystoupila na Florenci z&#160;autobusu.</p>
			<p class="MLP_text ParaOverride-1">Posadila se na obrovský kufr před kioskem. Dlouho mě pohledem zpytovala, než se zeptala: Jste z&#160;Prahy? Neznáte nějakého Jendu Nováka? K&#160;jednomu Jendovi Novákovi právě jdu, řekl jsem. Třeba to bude on!&#160;– Krásně si povzdechla.</p>
			<p class="MLP_text ParaOverride-1">Dovedl jsem ji na Žižkov. A&#160;byl to on. Zůstal tam kufr, i&#160;ona zůstala. Vzali se, a&#160;jestli neumřeli, jsou spolu jako v&#160;pohádce dodnes. Konec vsuvky.</p>
			<p class="MLP_text ParaOverride-1">Tak tento šťastně ženatý básník mi jednou básnicky poradil: Polib mouchu! Zkoušel jsem to celá léta, každá mi uletěla.</p>
			<p class="MLP_text ParaOverride-1">A&#160;teď, co se nestalo! Už bez překotné ctižádosti, s&#160;vědomím všech svých předešlých neúspěchů a&#160;proher jsem se v&#160;neděli 17.&#160;března zahleděl na umakartovou desku svého psacího stolu. A&#160;spatřil jsem mouchu. Dorazila z&#160;nějakých muších Thermopyl do Sázavské ulice, padla na stůl a&#160;z&#160;posledních sil zvěstovala Lakedajmónským, že přišlo jaro.</p>
			<p class="MLP_text ParaOverride-1">Tak jsem ji za tu zprávu políbil. Nebránila se. Jen se trochu natřásla a&#160;zamířila se svým významným poselstvím k&#160;oknu. Toto se stalo a&#160;nikdo mi tenhle osobní a&#160;dějinný okamžik nebude zlehčovat tvrzením, byť pravdivým, že můj psací stůl byl trochu ranním pivem polit, a&#160;tedy lepkavý, a&#160;že ta moucha byla po přestálé zimě otrávená a&#160;mátožná.</p>
			<p class="MLP_text ParaOverride-1">Protože i&#160;já jsem po zimě a&#160;předešlých „politických“ týdnech otrávený a&#160;ušlý.</p>
			<p class="MLP_text ParaOverride-1">„Pochybuji, tedy jsem,“ ale v&#160;jednom mám pro tuto chvíli jasno: je jaro.</p>
			<p class="MLP_text ParaOverride-1">Už vás slyším: A&#160;co má bejt? Vždyť až doposud jaro vždycky přišlo. Koneckonců střídání ročních dob bylo to jediné, co se v&#160;každé době v&#160;téhle zemi „smysluplně“ dálo.</p>
			<p class="MLP_text_-0-12-">A&#160;tak na otázku, co má bejt, odpovídám: Co by bylo? Prostě jsem, pánové, políbil mouchu. Zkuste to taky. Ať je nás víc.</p>
			<p class="MLP_dopis_podpis ParaOverride-1">21.&#160;března 1991 – 21.&#160;března 1998</p>
		</div>
</body>
</html>