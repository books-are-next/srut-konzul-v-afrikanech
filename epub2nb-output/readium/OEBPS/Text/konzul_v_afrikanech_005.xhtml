<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Čtenář na koni</p>
			<p class="MLP_text_bez1radku ParaOverride-1">Bylo takový vedro, že pes honil kočku a&#160;oba šli krokem, sdělila mi, co viděla v&#160;Havířově, vzdálená H.&#160;B. To je dobré. Škoda že to nenapadlo mě.</p>
			<p class="MLP_text ParaOverride-1">Přítel T.&#160;P. poslouchal celou noc u&#160;otevřeného okna a&#160;láhve mé nářky nad letošním znojným létem a&#160;nad psacím strojem zn. Con­sul, který je sice plný písmenek, ale kloudná věta z&#160;něho nevypadne. Civím na něj celé hodiny a&#160;nic mě nenapadá, stěžoval jsem si. Očekával jsem totéž, co vy. Přiznání podobného stavu, účastný povzdech či alespoň znavené přikývnutí.</p>
			<p class="MLP_text ParaOverride-1">Nic z&#160;toho. Pěkný přítel! Uprostřed té tirády vstal od číše, přešel k&#160;mému psacímu stolu, zvedl předmět mé obživy&#160;– a&#160;nehodil, nýbrž vypustil stroj z&#160;okna jako těžkou slepici, která si tajně přála být divokou husou.</p>
			<p class="MLP_text ParaOverride-1">Ale konzul nevzletěl. Dopadl s&#160;tupým žuchnutím do záhonu afrikánů.</p>
			<p class="MLP_text ParaOverride-1">Pak jsme se rozloučili. Bylo k&#160;ránu. Probudil jsem se v&#160;poledne už jako sirotek. Prázdno po psacím stroji skučelo jako výčitka. Ten první den bez stroje byl krušný. Ujel jsem z&#160;města činu a&#160;půjčil si chatu u&#160;lesa. Všude kolem smrky a&#160;čistý potok téměř pod verandou. A&#160;nikde nikdo. Civěl jsem celé hodiny na potok a&#160;nic mě nenapadalo. Dva dny jsem se z&#160;toho těšil. Pak do mne vstoupil neklid a&#160;poznání: nemáš v&#160;sobě ani gen zenu, ani vlásek z&#160;vyholené hlavy buddhistického mnicha. Sáhl jsem tedy po knize. Znovu si přečtu Borgese. Mohu začít odkudkoliv. Otevřu a&#160;čtu v&#160;Utopii unaveného muže: „Knihtisk byl jednou z&#160;největších křivd spáchaných na člověku, neboť vedl k&#160;závratnému rozmnožování nepotřebných textů.“</p>
			<p class="MLP_text ParaOverride-1">Úleva z&#160;těch slov padla jako déšť. Přestanu psát, přestanu číst, nebudu rozmnožovat křivdu na člověku. Odložil jsem knížku a&#160;s&#160;pocitem dobrého díla jsem zase civěl na potok a&#160;louku za ním. A&#160;pak se to stalo. Zaslechl jsem ržání koně a&#160;po chvilce jsem ho na louce spatřil.</p>
			<p class="MLP_text ParaOverride-1">V&#160;sedle seděl jinoch. (Nemohl to být mladík, ti sedají v&#160;sedlech motocyklů.) V&#160;sedle seděl jinoch, uzda mu visela volně zavěšená v&#160;loktech a&#160;ruce držely knížku. Kůň kráčel v&#160;odpoledním slunci po louce a&#160;jinoch si četl. Viděl jsem to. Tohle bych si nedokázal vymyslet. Už se nikdy více neukázal…</p>
			<p class="MLP_text ParaOverride-1">Vrátil jsem se do Prahy po čtrnácti dnech a&#160;rovnou na dvoreček mezi afrikány. Byl tu. Sblížil se s&#160;okolím. Konzul i&#160;beze mne v&#160;přírodě pracoval. Městská vegetace ho přijala. Můj přítel se propadal do hlíny a&#160;zarůstal zelení. Můj přítel T.&#160;P. ho (doufám) jezdil zalévat, ale nepřizná to, co budu živ, a&#160;psát.</p>
		</div>
</body>
</html>