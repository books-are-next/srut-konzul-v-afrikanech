<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-47" xml:lang="cs-CZ">
		<div class="Z-kladn--textový-r-meček">
			<p id="_idParaDest-53" class="MLP_uroven2_kapitola ParaOverride-1">Člověče, nezlob mě</p>
			<p class="MLP_text_bez1radku ParaOverride-1">Asi tak před rokem jsem na tomto místě podal zprávu z&#160;jednoho městečka. O&#160;tom, jak moji dobří sousedé hrávají v&#160;hostinci Člověče, nezlob se neboli „hru na doudu“. Totiž: kdo v&#160;Člověče, nezlob se prohrál, musel si narazit srolovanou rádiovku přes uši, aby vypadal… no jako douda.</p>
			<p class="MLP_text ParaOverride-1">Za ten rok se toho u&#160;nás hodně změnilo. Například rakovnické pivo vystřídal Staropramen. Taky desítka. A&#160;starosta je po volbách jiný. Taky ODS. I&#160;svět je zase o&#160;kus dál. Například mordování v&#160;Bosně vytlačila z&#160;obrazovek krvavá řež v&#160;Čečensku.</p>
			<p class="MLP_text ParaOverride-1">Do takového světa hra na doudu nepatří. Když si berou figurky statní pětatřicátníci po celodenní podnikatelské dřině, nevypadá to dobře. Nevzbuzuje to důvěru v&#160;úspěšnost jejich podnikání. Ostatně Člověče, nezlob se jednoho dne ze stolu zmizelo a&#160;víc se neobjevilo.</p>
			<p class="MLP_text ParaOverride-1">Objevilo se ale něco jiného: ruční zbraně krátkých hlavní, různých ráží a&#160;estetického provedení. Prostě bouchačky. Moji milí sousedé se ozbrojili. V&#160;hostinci sedají ke krbu v&#160;zapnutých bundách&#160;– a&#160;ty bundy jsou podivně vyboulené. Něco pod nimi je. Horoucí srdce a&#160;na kšandě chladný kov.</p>
			<p class="MLP_text ParaOverride-1">V&#160;tomhle salónu bohužel chybí nad barem nápis:</p>
			<p class="MLP_text ParaOverride-1">„Gentlemani, odložte své zatracené kolty na hák!“ Jo, kdyby tam visely, hned bych si jednu bouchačku vypůjčil a&#160;zkusil ji rozebrat. Pietně a&#160;se vzpomínkou na majora Šrauta, kdysi legendu vojenské katedry Filozofické fakulty Univerzity Karlovy.</p>
			<p class="MLP_text ParaOverride-1">Ó,&#160;jak ten na mě chutě a&#160;láskyplně řvával při rozborce a&#160;sborce samopalu SA-58. „Šrut! Co to vidím?! Člověče, vy snad máte osm rukou jako ten indickej Buddha! A&#160;všechny se vám klepou!“</p>
			<p class="MLP_text ParaOverride-1">Dávno již tomu. Na západní frontě klid. Armáda bojuje teď jen o&#160;prestiž, a&#160;tak lid český vzal zbraně do svých rukou. Ale co. V&#160;pokojném Švýcarsku má prý každá ves domobranu tvořenou z&#160;milých sousedů. A&#160;dostává od státu dokonce tanky!</p>
			<p class="MLP_text ParaOverride-1">Nápad rozvádět nebudu, ale dávám ho ministru obrany k&#160;úvaze. Moc bych se za pár tanků pro naše klidné městečko přimlouval. Už pro ten pocit klidného posezení u&#160;piva. Tank se totiž do hospody nevejde.</p>
		</div>
</body>
</html>