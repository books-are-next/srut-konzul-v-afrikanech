<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-29" class="MLP_uroven2_kapitola ParaOverride-1">Výchova mladých Číňanek v&#160;Čechách</p>
			<p id="_idParaDest-30" class="MLP_uroven4_nadpis ParaOverride-5">První díl</p>
			<p class="MLP_text_bez1radku ParaOverride-1">Život je plný překvapení a&#160;dobrá čínská restaurace je velmi dobrá. Pražští znalci doporučují tu v&#160;pasáži Světozor. Tu zavedenou. V&#160;Londýně vám znalci doporučí raději čínskou (thajskou, indickou) jídelnu nezavedenou. Vyznačuje se tím, že nemá ještě licenci na prodej alkoholu. Pitivo si však můžete přinést s&#160;sebou. Vaří se tam znamenitě a&#160;levně: prý aby se jídelna zavedla, získala licenci a&#160;stala se restaurací, kde už na znamenitosti a&#160;láci pokrmů tak nezáleží.</p>
			<p class="MLP_text ParaOverride-1">U&#160;nás tento motivující nástroj pozdržené licence není. Kdo ví, třeba o&#160;tom padne slovo takhle někdy po obědě v&#160;senátní kantýně.</p>
			<p class="MLP_text ParaOverride-1">Ale to jsem doklouzal na jiný zamrzlý rybník. Nejde mi o&#160;senát, nýbrž o&#160;Liu-li. Říkám jí tak už od její vinohradské puberty. Poznal jsem ji v&#160;jedné špatné „číně“. Česky uměla číslovky, dále pivo, fernet, becherovka a&#160;názvy některých mas a&#160;zelenin. Jídelní lístky byly psány česky a&#160;anglicky, ale rodinný personál vládl jen svou ptačí mateřštinou. Proto se malá Liu-li rychle učila pražsky a&#160;velmi rychle dospívala. Udělala se pro sebe, založila si krámek.</p>
			<p class="MLP_text ParaOverride-1">Zhrubl jí hlas, mé Liu-li, a&#160;rozšířil se sortiment. K&#160;cigaretám, bundám, teniskám a&#160;různému alkoholu přibyla elektro a&#160;pyrotechnika. Tuhle do krámu vejdu, vidím ji s&#160;vytáhlým čínským frajerem. Ti dva pohněvanými hlasy nekonečně dlouho něco řeší. Máchají rukama a&#160;divoce kouří.</p>
			<p class="MLP_text ParaOverride-1">Slušně jsem ji požádal o&#160;sparty. Poslepu mi je podala nepřestávajíc zlobně trylkovat. „Děkuji!“ zařval jsem významně.</p>
			<p class="MLP_text ParaOverride-1">„Klídek,“ udrobila na půl úst. „Něco řeším.“</p>
			<p class="MLP_text ParaOverride-1">To mě rozzuřilo. Vždycky ztratím klid, když mi někdo řekne klídek. Jenže teď to pronesla nechutným pražským akcentem mladá porcelánová Číňanka. Zlost ve mně zůstala, ale obrátil jsem ji proti sobě. Tolik času jsem promarnil, proč jsem se neučil čínsky?</p>
			<p id="_idParaDest-31" class="MLP_uroven4_nadpis ParaOverride-1">Druhý díl</p>
			<p class="MLP_text_bez1radku ParaOverride-1">Život je plný náhod a&#160;nepřivolaná náhoda přichází jako na zavolanou. Do Prahy přiletěla Wang. Wang je americká Číňanka a&#160;spisovatelka. Dal jsem jí kdysi v&#160;americkém kdesi svou vinohradskou adresu. A&#160;ona je najednou tady.</p>
			<p class="MLP_text ParaOverride-1">Měla hlad, a&#160;tak jsem ji pozval do restaurace. Vedle u&#160;stolu něco řešila Liu-li s&#160;tím čahounem. Nebylo možné je neslyšet a&#160;nebylo možné jim rozumět. Jenže Wang zbystřila. „To je náhoda,“ podivila se anglicky. „Čínština má asi sto dialektů&#160;– a&#160;tímhle právě mluvila moje babička!“</p>
			<p class="MLP_text ParaOverride-1">Hned nato si Wang s&#160;americkou bezprostředností přesedla k&#160;jejich stolu a&#160;dala se ptačí řečí do řeči.</p>
			<p class="MLP_text ParaOverride-1">Já jsem předstíral, že si čtu v&#160;měsíčníku pro obě strany stolu. Asi za hodinu se Wang ke mně vrátila a&#160;toto mi vyklopila: „Ti dva jsou sourozenci. On přijel z&#160;Dortmundu, kde má ještě nezavedenou, ale hojně navštěvovanou, protože levnou čínskou jídelnu. Chce, aby tam sestra odjela s&#160;ním. Má prý talent na jazyky a&#160;Němci jsou prý rádi, když s&#160;nimi Číňani mluví německy. Proto ji tam nutně potřebuje. Už vyřídil všechny formality, můžou se sbalit a&#160;jet.“</p>
			<p class="MLP_text ParaOverride-1">„A&#160;co Liu-li? Zamilovala se do nějakýho českýho vyholence&#160;– a&#160;teď se nechce z&#160;Prahy hnout, viď?“</p>
			<p class="MLP_text ParaOverride-1">„Yes, zamilovala,“ ušklíbla se Wang. „Ale do toho vašeho czech language! Chce se vrátit domů! Jenže to prý dost dobře nejde, protože utekla jaksi ilegálně.“</p>
			<p class="MLP_text ParaOverride-1">„Proboha, co tam chce dělat?“</p>
			<p class="MLP_text ParaOverride-1">„Učit Číňany česky,“ odpověděla Wang, „není to wonderful? No řekni. Co koukáš? Vnímáš mě vůbec?“</p>
			<p class="MLP_text ParaOverride-1">„Klídek,“ udrobil jsem. „Něco řeším.“</p>
		</div>
</body>
</html>