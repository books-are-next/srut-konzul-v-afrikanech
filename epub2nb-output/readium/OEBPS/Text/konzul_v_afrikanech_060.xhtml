<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-57" xml:lang="cs-CZ">
		<div class="Z-kladn--textový-r-meček">
			<p id="_idParaDest-66" class="MLP_uroven2_kapitola ParaOverride-1">Tuglik <br/>aneb Znovu o&#160;feminismu po eskymácku</p>
			<p class="MLP_text_bez1radku ParaOverride-1">Rád uvažuji ve volném čase o&#160;ženách.</p>
			<p class="MLP_text ParaOverride-1">Je to téma prakticky nevyčerpatelné. Pokud nejste zrovna Jack Rozparovač, nikdy s&#160;tím nebudete hotov.</p>
			<p class="MLP_text ParaOverride-1">Naproti tomu muži nabízejí málo příležitostí ke slohovým úkolům, protože živých je málo a&#160;ti mrtví jsou už probraní.</p>
			<p class="MLP_text ParaOverride-1">Na ženách se mi líbí, kromě jiných věcí, na jejichž výčet tu není místo, jejich rozhodnost. Zvláště nerozhodné ženy se zničehonic rozhodnou tak překvapivě, že mne to vždycky znovu ohromí a&#160;ochromí. Pokud nejste zrovna Robinson Crusoe, jistě jste měl podobnou zkušenost s&#160;vlastní nebo cizí ženou včera nebo předloni.</p>
			<p class="MLP_text ParaOverride-1">Zatímco žena provádí drobná nečekaná rozhodnutí, muž buduje přehrady, atomové elektrárny a&#160;ismy. Například socialismus, komunismus, kapitalismus, nacionalismus a&#160;rasismus. Všechny tyhle ismy stály a&#160;stojí lidstvo právě tolik úsilí jako obětí, a&#160;přestože jsou mužského rodu, vybírají si potravu bez ohledu na pohlaví.</p>
			<p class="MLP_text ParaOverride-1">Ženy příliš aktivně žádný ismus neprovozují, snad kromě okultismu, a&#160;to obyčejně až potom, co je buď věk, nebo špatné zkušenosti se světem mužů dovedly k&#160;životnímu realismu, který se dá vyjádřit slovy: „Všechno je nanic.“</p>
			<p class="MLP_text ParaOverride-1">Jediný ismus, na který má tzv. něžné pohlaví copyright, je feminismus, i&#160;když z&#160;některých jeho projevů by člověk soudil, že do té ideje určitě fušuje nějaký mužský. Promiň, Barbie!</p>
			<p class="MLP_text ParaOverride-1">Aha, Barbie. Tu přezdívku dostala proto, že bojuje v&#160;USA proti sexualizovaným dětským panenkám a&#160;panákům. Také píše básně. Pokud jste o&#160;ní už někdy slyšeli, muselo to být ode mne. Barbie ví, že mám rád pohádky, a&#160;tak mě chtěla uvést do své víry pomocí pohádek.</p>
			<p class="MLP_text ParaOverride-1">„Eskymácké,“ řekla, „jsou k&#160;tomu obzvlášť vhodné.“</p>
			<p class="MLP_text ParaOverride-1">„A&#160;co Červená karkulka?“ zavtipkoval jsem. A&#160;nepochodil jsem.</p>
			<p class="MLP_text ParaOverride-1">„Červená karkulka je typicky mužské zpracování menstruačního mýtu,“ řekla a&#160;odebrala se na nějakou schůzi.</p>
			<p class="MLP_text_-0-12- ParaOverride-1">Než se vrátí, povím vám o&#160;Tuglik.</p>
			<p class="MLP_text_uprostred ParaOverride-1">Tuglik a&#160;její vnučka</p>
			<p class="MLP_text_bez1radku_-12-0- ParaOverride-1">Přišel čas lovu. Muži opustili vesnici. Přišel čas velkého lovu velkých narvalů. V&#160;táboře zůstala jen stařena jménem Tuglik a&#160;její vnučka. Muži byli na lovu dlouho, zapomněli na Tuglik a&#160;její vnučku Sagvak, která v&#160;tom čase vyspěla.</p>
			<p class="MLP_text ParaOverride-1">Tuglik hladověla hladem a&#160;Sagvak hladověla dvojím hladem.</p>
			<p class="MLP_text ParaOverride-1">A&#160;tak se stařena, která znala několik magických slov, proměnila v&#160;muže. Úd měla z&#160;mroží kosti a&#160;varlata z&#160;ledví mrože. Vaginu Tuglik odhodila a&#160;kouzlem ji proměnila v&#160;sáně.</p>
			<p class="MLP_text ParaOverride-1">Sagvak a&#160;její babička proměněná v&#160;muže se na sáních dopravily k&#160;moři, kde byla hojnost ryb. Tuglik ryby lovila a&#160;vnučka je připravovala. A&#160;právě na lovu byla Tuglik, když Sagvak potkala skutečného muže.</p>
			<p class="MLP_text ParaOverride-1">„Vidím, že nosíš v&#160;břiše dítě. Kdo je tvůj manžel?“ zeptal se.</p>
			<p class="MLP_text ParaOverride-1">„Má babička je můj manžel,“ odpověděla Sagvak.</p>
			<p class="MLP_text ParaOverride-1">„Vím o&#160;někom, kdo ti bude lepším manželem!“ řekl muž a&#160;odvedl Sagvak do svého tábora.</p>
			<p class="MLP_text ParaOverride-1">Tuglik osaměla. Teď už nemělo smysl, aby zůstávala mužem…</p>
			<p class="MLP_text ParaOverride-1">Počkala na noc a&#160;pak pronesla několik magických slov. V&#160;tu chvíli z&#160;ní byla zase vrásčitá stará babizna. Úd z&#160;mroží kosti odhodila a&#160;sáně se proměnily v&#160;to, co předtím byly.</p>
			<p class="MLP_text ParaOverride-1">Žena nebo muž, vyjde to nastejno, když je člověk sám, pomyslela si Tuglik.</p>
			<p class="MLP_text_bez1radku_-12-0- ParaOverride-1">Tak končí ta eskymácká pohádka. Dávná a&#160;matriarchální jak morková kost. Díky, Barbie, klaním se eskymácké babičce a&#160;volám: Tuglik byla moudřejší a&#160;člověku prospěšnější než všechny ismy, co jich kdy lidstvo vymyslelo!</p>
			<p class="MLP_text_-0-12-">Včetně feminismu, říkám si potichu. Protože: žena nebo muž, vyjde to nastejno, když je člověk sám.</p>
			<p class="MLP_dopis_podpis ParaOverride-1">11.&#160;června 1992</p>
		</div>
</body>
</html>