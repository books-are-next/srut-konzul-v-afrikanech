<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-52" class="MLP_uroven2_kapitola ParaOverride-1">Člověče, nezlob se</p>
			<p class="MLP_text_bez1radku ParaOverride-1">Homo sapiens, tvor vědoucí, je zároveň homo ludens, tvor hravý.</p>
			<p class="MLP_text ParaOverride-1">Obecně vzato, sapiens jsou spíše ženy, muži si hrají. Naše klimatické podmínky nepřejí balkánským hrám na volném prostranství, proto se hraví muži stěhují pod střechy hostinců. Do jednoho z&#160;nich (U&#160;Zímů), přišla novinka, hrací automat Roulette. Řeknu vám, není to ono. Roulette se do české venkovské hospody nehodí, brání spolčovacímu pudu.</p>
			<p class="MLP_text ParaOverride-1">V&#160;té zmíněné to řešili ustavením akciové společnosti. Ten, který měl mít údajně šťastnou ruku, vybral vklad od společníků a&#160;hrál, zatímco společníci seděli u&#160;piva a&#160;sledovali, jak jejich peníze prohrává. Pak akciová společnost vyhlásila bankrot a&#160;na zvoleného hráče i&#160;na Roulette zanevřela.</p>
			<p class="MLP_text ParaOverride-1">Potřeba hry tím však nevyhasla. Tak se dnes u&#160;stolu moudrých hraje Člověče, nezlob se. Bratr proti bratru, autodopravce proti vyhlášenému pěstiteli rajčat, majitel železářství proti chudákovi ze státního sektoru, všichni bez rozdílu házejí kostkou a&#160;spěchají, aby skončili v&#160;chlívečku.</p>
			<p class="MLP_text ParaOverride-1">Zatímco muži u&#160;nás v&#160;Pobrdí si přeskakují pindíky v&#160;Člověče, nezlob se, jejich děti hrají počítačové hry na hvězdnou válku. A&#160;muži i&#160;děti na Balkáně zatím vedou pozemskou válku, jejíž konec je ve hvězdách.</p>
			<p class="MLP_text ParaOverride-1">„A&#160;co ty,“ zeptala se mě noční můra.</p>
			<p class="MLP_text_-0-12-">„Já jsem jen kibic,“ hlesnu. „Píšu do novin.“</p>
			<p class="MLP_dopis_podpis ParaOverride-1">18.&#160;března 1993</p>
		</div>
</body>
</html>