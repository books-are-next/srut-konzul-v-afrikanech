<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Postavit dům, zasadit strom…</p>
			<p class="MLP_text_bez1radku ParaOverride-1">Než se pokusím o&#160;skicu Antonína Brouska, musím přiznat, že jsem, co se týče osoby portrétovaného, předpojatý až dojatý a&#160;jenom Herodes by to nepochopil, protože…</p>
			<p class="MLP_text ParaOverride-1">Jednoho únorového dne L.&#160;P.&#160;1964 jsem mu svěřil svou právě z&#160;porodnice deportovanou dceru, aby nezkušeným rodičům předvedl, jak takové kluzké, vřískající hádě koupat. Básník se sklonil nad vaničkou a&#160;provedl ten mateřský úkon s&#160;rutinou, kterou by ocenila i&#160;Puškinova kojná.</p>
			<p class="MLP_text ParaOverride-1">Brouskovi bylo dvacet dva jar a&#160;za svým životem se mohl spokojeně ohlédnout: zplodil syna a&#160;napsal knihu. Zbývalo už jen postavit dům a&#160;zasadit strom…</p>
			<p class="MLP_text ParaOverride-1">Jeho prvotina Spodní vody vyšla v&#160;roce 1963. Autor studoval v&#160;té době na pražské filozofické fakultě obor čeština-ruština. Studoval, ale nedostudoval. Záhy se mu postavila do cesty hrazda zkoušky ze staroslověnštiny, kterou nepřelezl ani nepodlezl, nýbrž z&#160;tělocvičny ducha vyhnán, odešel.</p>
			<p class="MLP_text ParaOverride-1">Než zakotvil v&#160;literární redakci Československého rozhlasu, prošel obskurním závodním časopisem podniku Armabeton a&#160;pak v&#160;zeleném stejnokroji výrazně pozvedl kulturu týdeníku Československý voják. Na tomto palpostu je mu třeba přičíst na vrub i&#160;objev a&#160;povzbuzování vojína Michala Černíka, aby se stal básníkem, jakož i&#160;nabádání mé osoby, abych na básnění moc nespoléhal a&#160;raději se snažil stát řádným promovaným filologem. Obé tak trochu selhalo, ale co.</p>
			<p class="MLP_text ParaOverride-1">Vzápětí po debutu ukázal Brousek svou druhou tvář, která mu už od té doby zůstane vlastní, zcela souměrná jeho poezii, ba mnohdy dokonce zajímavější a&#160;dráždivější, než je ta „původní“ tvář lyrikova. Ukázal se Brousek polemik, esejista, pamfletik a&#160;ironik, který sice nemusí mít pokaždé ve svých soudech pravdu, ale vždycky má styl, jehož jméno je sugesce.</p>
			<p class="MLP_text ParaOverride-1">Tak tiskne dva rozsáhlé eseje: Podřezávání větve a&#160;Dělání do vlastního hnízda, které ve své době vzpění hladinu literární kritiky i&#160;krev zainteresovaných literátů.</p>
			<p class="MLP_text ParaOverride-1">To bylo první překvapení u&#160;debutanta, který hned takhle zkraje skočil na jiného oře, jako by mu nestačil jeho vlastní a&#160;kritikou měkce osedlaný Pegásek.</p>
			<p class="MLP_text ParaOverride-1">Druhé překvapení na sebe nedalo dlouho čekat: Zatímco do Prahy se pomalu chystal Allen Ginsberg jako apoštol nového básnictví a&#160;Viola škytala beatnickým skandováním, začal se Brousek s&#160;plným zaujetím zabývat&#160;– Alexandrem Sergejevičem Puškinem! Uspořádal knihu Puškinovy lyriky Arion (KPP 1965) a&#160;doprovodil ji esejem, důležitějším pro jeho vlastní vývoj asi víc, než si myslí.</p>
			<p class="MLP_text ParaOverride-1">U&#160;Puškina ho upoutává „vlastnost, jež je podnes v&#160;satiricky nezabarvené poezii vzácným kořením: nehledaný, všepokořující humor, vtip… jenž se stahuje stále hlouběji z&#160;přetékajících pěn pod zem, stává se ponorným, a&#160;v&#160;posledních letech pak často vystřikuje už jen nasycen jízlivou žlučí… jako by byl až jakýmsi ‚pudem sebezáchovy‘ jeho reaktivní, často nekompetentní vznětlivosti“.</p>
			<p class="MLP_text ParaOverride-1">A&#160;je to. Pomocí koláže z&#160;Brouskových vlastních slov určených na adresu A.&#160;S.&#160;Puškina dostal jsem se zadarmo k&#160;hodnocení autorovy básnické tvorby. S&#160;jedinou, důležitou retuší: tu puškinovskou „žluč“ vystřikuje A.&#160;B. nejen kolem sebe, ale, a&#160;to především, do vlastního těla. Nebo duše, vyberte si.</p>
			<p class="MLP_text ParaOverride-1">Začalo to už u&#160;druhé sbírky Netrpělivost (KPP 1967). „Je bezohledná,“ řekl o&#160;ní plachý Josef Brukner, „jako vždy, když jemnosti a&#160;něze jde o&#160;vše.“ Básník Brousek, čtenáři čten a&#160;kritikou chválen, cítí, že jeho „spodní vody“ ústí do „slepého ramene“. (Slepé rameno je první oddíl sbírky a, pokud si dobře vzpomínám, i&#160;zamýšlený titul celé knihy, změněný pak na přesnější Netrpělivost.) Člověk Brousek se cítí být „lámán jízdním kolem: / líbit se všem. / Dupal bych po všem jak Golem. / A&#160;nemám šém.“</p>
			<p class="MLP_text ParaOverride-1">O&#160;rok později se na českých lánech urodilo trochu svobody. Spřátelené kombajny přijely kosit a&#160;ten, o&#160;němž je řeč, odchází do Němec. A&#160;už tam zůstává&#160;– a&#160;na téma „generace“ v&#160;Berlíně v&#160;roce 1982 utrousí: „Že naše nejproduktivnější léta byla předznamenána katastrofou let 1968 až 1969, jež pro jedny znamenala začít znovu od píky v&#160;exilu, pro druhé pak psát si v&#160;Praze do šuplíku a&#160;pro přátele a&#160;známé, nemůže zůstat věčnou omluvou.“</p>
			<p class="MLP_text ParaOverride-1">Nuže, teď se Antonín Brousek vrací, alespoň svým psaním, do „starého bydliště“. Polovinu proverbiálního životního úkolu má za sebou.</p>
			<p class="MLP_text_-0-12-">Zbývá mu jen postavit dům, zasadit strom a&#160;napsat pár knížek básní a&#160;kritických „osikových esejíků“&#160;– samosebou už jen tak navrch. Nebo ne?</p>
			<p class="MLP_dopis_podpis ParaOverride-1">8.&#160;října 1992</p>
		</div>
</body>
</html>