<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-43</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-43" xml:lang="cs-CZ">
		<div class="Z-kladn--textový-r-meček">
			<p id="_idParaDest-49" class="MLP_uroven2_kapitola ParaOverride-1">Milý lidový deníčku,</p>
			<p class="MLP_text_bez1radku ParaOverride-1">musím se ti svěřit s&#160;tím, co mě trápí, a&#160;musím spěchat, neboť čas je neúprosný jako zákon o&#160;restituci. Už cítím, jak mi ruka toho zákona dopadá na rameno, blíží se duben&#160;– a&#160;je třeba přihlásit se o&#160;jeden hostinec s&#160;dobrým sklepem, velkým lokálem, tanečním sálem, kuchyní a&#160;dvěma obytnými místnostmi, to vše v&#160;jedné nejmenované vesnici u&#160;Čáslavi.</p>
			<p class="MLP_text ParaOverride-1">Od raného dětství mám k&#160;tomu hostinci vztah. Byl jsem tu prvním diskžokejem v&#160;Čechách. Protože jsem ještě nedosáhl na pípu, obsluhoval jsem gramofon a&#160;tři desky. Na první bylo Kde domov můj, na druhé Škoda lásky a&#160;na té třetí povzdech Cikánko ty krásná. Povolený repertoár sestával však jen ze Škoda lásky a&#160;Cikánko ty krásná. Kde domov můj pouštěl výhradně strýc, a&#160;to pozdě v&#160;noci. Jednou mne hymna probudila. Vstal jsem a&#160;šel se přes lokál vyčurat. Tehdy jsem prokoukl ten strýcův a&#160;Škroupův trik. Totiž: sotva se z&#160;praskotu desky prodrala první slova, osazenstvo hospody povstalo a&#160;rozpomnělo se, kde je jejich domov. Strejda to pak jen rychle zkasíroval a&#160;vyvětral.</p>
			<p class="MLP_text ParaOverride-1">Ale dost vzpomínek, ostatně už jednou kdesi popsaných. Strýc si furiantsky zemřel dřív, než do nejmenované vsi vstoupil Vítězný únor. Hostinec byl později zkonfiskován v&#160;zájmu Jednoty. Teta však zůstala stát zarputile za výčepní stolicí a&#160;moje maminka, její sestra, tančila usměvavě lokálem a&#160;já jsem jim každé prázdniny a&#160;často i&#160;o&#160;nedělích vypomáhal. Dokonce jsem tu pořádal i&#160;dechovko-dixielandové čaje.</p>
			<p class="MLP_text ParaOverride-1">Čas běžel, teta umřela usmířena se stavem hostince a&#160;světa, i&#160;maminka dotančila a&#160;já jsem od té doby ve vsi nebyl. A&#160;do toho přišla restituce.</p>
			<p class="MLP_text ParaOverride-1">Jsme tři sourozenci, ale volba padla na mě. „Jsi volná noha a&#160;v&#160;hos­podě jako doma,“ povídá sestra. „Tak proč bys nemohl být doma ve své hospodě,“ podpořil ji můj bratr sugestivně, protože je z&#160;nás nejstarší. Sourozenci mají vždycky tendenci vidět se navzájem zjednodušeně.</p>
			<p class="MLP_text ParaOverride-1">„A&#160;co vzpomínky?“ bránil jsem se. Nerozuměli mi ani za mák.</p>
			<p class="MLP_text ParaOverride-1">A&#160;tak jsem jim vysvětlil své rozpoložení asi těmito slovy: „Restituce je něco jako resuscitace. A&#160;resuscitace je, jak vám oběma známo, oživení či kříšení selhávajících životních funkcí. Mně selhává paměť a&#160;jsem tomu rád. Vzpomínáte, jak se soudruh Vítekdo při schůzi u&#160;nás v&#160;hospodě posral? Dal jsem mu projímadlo do piva! Vzpomínáte na ty šťastné karbaníky a&#160;zpěváky, které náš rum doprovodil předčasně na hřbitov? Bylo to krásné a&#160;je tomu už dávno. Nechci nic z&#160;toho resuscitovat ani restituovat.“ </p>
			<p class="MLP_text ParaOverride-1">„Je to lyrik,“ oznámil bráška, „tak co tu hospodu prostě někomu pronajmout?“</p>
			<p class="MLP_text ParaOverride-1">„Nikdy! To by bylo moc snadný, najmout si nějakýho kaskadéra a&#160;brát pěkně v&#160;pohodlí v&#160;Praze rentu!“ ozval jsem se.</p>
			<p class="MLP_text ParaOverride-1">„To je pravda,“ přidala se sestra na mou stranu, protože je mladší, „Belmondo si taky dělá všechno sám. A&#160;je mu už nejmíň šedesát!“</p>
			<p class="MLP_text ParaOverride-1">„Sedmapadesát,“ utrousil bratr, a&#160;ten to musí vědět, protože je tu jistá podoba. Belmondo by za něho mohl zaskakovat v&#160;televizní soutěži dvojníků.</p>
			<p class="MLP_text_-0-12-">A&#160;tak jsme si povídali a&#160;tak jsme došli k&#160;závěru, že restituce není žádná legrace. Naštěstí máme, milý deníčku, ještě bratrance, protože byly tři. Tři sestry. Třeba se už o&#160;tu nešťastnou hospodu přihlásil on. Třeba to bere. Třeba si to nebere k&#160;srdci jako my. A&#160;navíc má hotelovou školu. A&#160;my budeme mít kaskadéra v&#160;přízni.</p>
			<p class="MLP_dopis_podpis ParaOverride-1">23.&#160;března 1991</p>
			<p id="_idParaDest-50" class="MLP_uroven4_nadpis">Dovětek po létech</p>
			<p class="MLP_text_bez1radku_-0-12-">Abych ten rodinný večírek ukončil. Nechali jsme to na něm. A&#160;on to bratranec nechal na nás. Takže jsme hostinec našeho dětství nechali Jednotě. Jsme nemožná rodina. Blbí, ale jednotní… Živi ze vzpomínek.</p>
			<p class="MLP_dopis_podpis ParaOverride-1">20.&#160;června 1998</p>
		</div>
</body>
</html>