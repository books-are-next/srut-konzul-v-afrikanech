<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-41</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-41" xml:lang="cs-CZ">
		<div class="Z-kladn--textový-r-meček">
			<p id="_idParaDest-44" class="MLP_uroven2_kapitola ParaOverride-1">Maďary</p>
			<p id="_idParaDest-45" class="MLP_uroven4_nadpis ParaOverride-5">Úvod</p>
			<p class="MLP_text_bez1radku ParaOverride-1">V&#160;těch bájných létech padesátých, kdy si Čech pod slovem chatka nepředstavil malou chatu, nýbrž a&#160;jedině stejnojmennou sovětskou konzervu sekaného krabího masíčka za nepředstavitelně směšnou cenu, pobýval můj starší bratr v&#160;dřevorubecké chatě v&#160;Kašperských Horách. S&#160;výučním listem dřevorubce měl pro mne hodnotu Jacka Londona.</p>
			<p class="MLP_text ParaOverride-1">Ovšem když přijel do Prahy, proměnil se jako zázrakem v&#160;Elvise Presleyho. Tato jeho podoba souzněla mnohem víc s&#160;mými budoucími životními plány, vždyť dřevorubectví jsem obdivoval spíše platonicky. Bez pily břichatky bych se klidně obešel, za maďary bych dal život. (Malé m je správně.)</p>
			<p id="_idParaDest-46" class="MLP_uroven4_nadpis ParaOverride-1">Stať</p>
			<p class="MLP_text_bez1radku ParaOverride-1">Nejde tu o&#160;příslušníky sousedního národa, nýbrž o&#160;druh obuvi. Maďary byly ze stejné estetické štoudve jako účes zvaný v&#160;tuzemsku eman, jinde elvis. Jako ta vlna nad čelem vzdouvala se bota maďarka od nártu do bytelné a&#160;plné křivky a&#160;razila si cestu obdivem i&#160;opovržením chodců po obou stranách Trafu čili Václaváku.</p>
			<p class="MLP_text ParaOverride-1">Bratr Gustav si maďary objednal za přísných konspiračních podmínek u&#160;jistého vršovického ševce. Ten dobrý muž musel pracovat tajně v&#160;přítmí své sklepní dílny, a&#160;tak není divu, že jedna bota z&#160;páru měla o&#160;poznání vzdutější špici než její kolegyně. Avšak! Obě boty měly na chlup stejnou barvu. Byly jasně červené!</p>
			<p class="MLP_text ParaOverride-1">Jasně červená barva maďarek, to byl rudý hadr, jímž majitel dráždil býky&#160;– bratr by mě poopravil: voly&#160;– rudého pořádku. Ale nejen tvar a&#160;barva maďarek byly netradiční: i&#160;podešev! Nevídaný mírový rozmach chemického průmyslu v&#160;NDR umožnil nahradit podrážkovou kůži novou hmotou: surovou pěnovou gumou, neprošoupatelnou, omyvatelnou, nadnášející tělo a&#160;povznášející ducha.</p>
			<p class="MLP_text ParaOverride-1">Připočteme-li k&#160;tomu roury, zvané též manesmanky, nohavice s&#160;doporučenou šíří dvacet centimetrů, navlas stejně jako výška záložky, a&#160;uvážíme-li, že končily nad kotníkem, aby mohly vyniknout barevné, příčně pruhované ponožky, dojdeme možná k&#160;překvapivému závěru…</p>
			<p id="_idParaDest-47" class="MLP_uroven4_nadpis ParaOverride-1">Závěr</p>
			<p class="MLP_text_bez1radku ParaOverride-1">Boty mého bratra Gustava byly přímou, i&#160;když historicky dosud nezmíněnou příčinou tzv. maďarských událostí v&#160;roce 1956.</p>
			<p class="MLP_text ParaOverride-1">Ano, jako každý mocenský akt sovětské vlády byla i&#160;invaze do Maďarska diktována zčásti i&#160;něčím zcela iracionálním, v&#160;tomto případě výsměšnou a&#160;drzou obuví zvanou maďary. Proslulé sandály Nikity Chruščova na řečnickém pultu v&#160;sídle OSN budiž mé hypotéze němými svědky.</p>
		</div>
</body>
</html>