<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-25</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-25" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-2">Zlomený klíč pod rohožkou</p>
			<p class="MLP_text_uprostred ParaOverride-4">(Román)</p>
			<p class="MLP_text_bez1radku_-12-0- ParaOverride-1">Titul nelže. Nabízím tu román v&#160;kostce, navíc pravdivý příběh. V&#160;září roku 1992 v&#160;městě Londýně rozhodl jsem se navštívit svého anglického přítele, a&#160;to bez výstrahy.</p>
			<p class="MLP_text ParaOverride-1">Zacloumal jsem klepátkem na dveřích kdysi honosného domu na lepší straně Temže a&#160;přišla mi otevřít žena mého starého přítele. Pochopitelně nevěděla, kam mě zařadit. Čtvrt století je dlouhá doba.</p>
			<p class="MLP_text ParaOverride-1">Když mince vzpomínek zapadla do správné zdířky, usmála se drobně a&#160;pravila, že můj starý přítel má novou mladou ženu a&#160;ona že je také „very busy“, protože s&#160;jeho (jejich) dětmi odjíždí na dva týdny do Turecka. Sbaleno už prý má, ale ještě neudala kočky.</p>
			<p class="MLP_text ParaOverride-1">„Co provedly?“ zeptal jsem se vtipně. Prý nic, prostě k&#160;nim ještě nesehnala „pussy-sitter“. I&#160;mně po chvilce mince cinkla, pochopil jsem, že jde o&#160;kočičí variantu „baby-sitter“, široce jsem se usmál a&#160;pravil, že můžu dělat chlupatým mazlíčkům čtrnáct dní chůvu.</p>
			<p class="MLP_text ParaOverride-1">Hned nato jsem byl svým svěřenkám představen (byly čtyři, ty potvory), proveden domem a&#160;zpustlou zahradou, předány klíče a&#160;tím určen ráz mé nečekané dovolené.</p>
			<p class="MLP_text ParaOverride-1">Všechno klapalo. Kočky byly soběstačné, starý přítel s&#160;novou ženou příjemně zpustlý, z&#160;Turecka došel pohled plný slunce a&#160;vděčnosti.</p>
			<p class="MLP_text ParaOverride-1">S&#160;Londýnem jsem se rozloučil ve „svém“ pubu U&#160;Černé labutě, když jedenáctá odzvonila. V&#160;sedm ráno mi letělo letadlo do Prahy. Na shledanou Londýne, sbohem kočky! V&#160;této chvíli končí poklidná epika vyprávění.</p>
			<p class="MLP_text ParaOverride-1">Posílen několika Guinnessovými pivy otočil jsem klíčem v&#160;zámku&#160;– a&#160;ten se zlomil. Uvnitř a&#160;u&#160;krčku. Co teď?</p>
			<p class="MLP_text ParaOverride-1">Počestná ulice už spala. Zabušil jsem na vrata sousedního sídla. Vyšel Mario, drobný muž v&#160;tlustém županu, a&#160;za ním se vynořila jeho ztepilá manželka Brigita. Ta posvítila baterkou na zámek a&#160;usoudila, že se v&#160;téhle věci nedá nic dělat. Ale že je nejvyšší čas se seznámit. Ona že je Švédka z&#160;protestantské rodiny. Před dvaceti roky se poprvé podívala do ciziny&#160;– do Anglie&#160;– a&#160;potkala tam Maria. Mario že je Ital z&#160;katolické rodiny. Při své první cestě do ciziny narazil na Brigitu&#160;– a&#160;vzali se. Zůstali v&#160;Anglii, spojili svá vyznání v&#160;kompromis anglikánské církve, mají sedmnáctiletou dceru Annu, religiózní skautku. Právě teď je na táboře někde v&#160;hrabství Devonshire a&#160;nikdy neopustila anglické břehy.</p>
			<p class="MLP_text ParaOverride-1">„Ale já je musím opustit!“ zvolal jsem. „Za pár hodin mi startuje letadlo. Potřebuji nutně zámečníka!“</p>
			<p class="MLP_text ParaOverride-1">„Zavolám našemu pastorovi,“ rozhodl Mario. Vytočil číslo a&#160;zřejmě vytočil i&#160;pastora, protože u&#160;sluchátka popelavěl a&#160;rudl, ale nakonec blaženě zavěsil: „John přijde.“</p>
			<p class="MLP_text ParaOverride-1">Za necelou hodinku pastor přicupital, v&#160;brašně měl nářadí hodné kasaře, zručně zámek rozebral, popřál mi šťastnou cestu a&#160;hodně zdraví našemu panu prezidentovi, zlomený klíč dal pod rohožku a&#160;šel se dospat.</p>
			<p class="MLP_text ParaOverride-1">Nám už to nestálo za to. Bylo k&#160;ránu. Mario se nabídl, že mě odveze na letiště. Dopili jsme druhou láhev italského sektu; ta první byla na setkání, ta druhá na rozloučenou. Brigita si dojatě (zády k&#160;nám) zunkla z&#160;láhvičky švédských alkoholizovaných zdravotních kapek a&#160;řekla: „Bůh žehnej tomu zlomenýmu&#160;klíči! Tady se jinak vůbec nic neděje.“</p>
			<p class="MLP_text ParaOverride-1">Konec románu.</p>
			<p id="_idParaDest-28" class="MLP_uroven4_nadpis ParaOverride-1">Epilog</p>
			<p class="MLP_text_bez1radku ParaOverride-1">O<span class="CharOverride-6">&#160;</span>čtyři roky později, ale v&#160;prosinci, stála u&#160;našich dveří dívka na prahu ženství. Představila se jako Anna, dcera Brigity a&#160;Maria. Je poprvé v&#160;Praze a&#160;poprvé v&#160;cizině, prohlásila, a&#160;zpátky do Anglie ji nikdo nedostane, protože se tam nic neděje. Ostatně potkala tu Todora z&#160;pravoslavné rodiny a&#160;zjara se budou brát. Vlastně se přišla zeptat, jestli bych nepřišel na svatební party. Jen malá partička anglických, makedonských a&#160;amerických přátel. Ale ještě nevědí, v&#160;jaké hospodě to bude. U&#160;Vystřelenýho voka? U&#160;Zavěšenýho kafe? Co prý myslím. Tak jsem navrhl hospodu U&#160;Zlomenýho klíče. Zapsala si to a&#160;já se modlím jazykem všech věr, aby v&#160;Praze, kde je teď pro dychtivé mladé cizince všechno, do jara i&#160;nějaká ta U&#160;Zlomenýho klíče byla.</p>
		</div>
</body>
</html>