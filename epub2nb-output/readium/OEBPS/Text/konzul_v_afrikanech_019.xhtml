<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-2">Nechci žít nonstop</p>
			<p class="MLP_text_uprostred ParaOverride-4">(Kurtu Vonnegutovi)</p>
			<p class="MLP_text_bez1radku_-12-0- ParaOverride-1">„Já chci žít nonstop!“ provolával populární zpěvák Michal David, když byl ještě skotačivý a&#160;dychtivý janeček a&#160;podniků NONSTOP pro normální smrtelníky nebylo.</p>
			<p class="MLP_text ParaOverride-1">Vzpomínáte?</p>
			<p class="MLP_text ParaOverride-1">Vzpomínám si pouze na jeden. Byl pro smrtelníky, co víc, byl přímo smrťácký a&#160;stál ve Vodičkově ulici. Říkalo se mu Nerezbar, už nevím proč, vzpomínky mi zrezly.</p>
			<p class="MLP_text ParaOverride-1">Člověk tam dostal po půlnoci a&#160;dál k&#160;ránu pivo. K&#160;stání. Musel si ovšem napřed obstarat alibi v&#160;podobě uvadlého guláše nebo ustydlé polívky. Pivo se podávalo takzvaně pouze k&#160;jídlu. Ale bylo.</p>
			<p class="MLP_text ParaOverride-1">Bylo pivo.</p>
			<p class="MLP_text ParaOverride-1">Pivo bylo, ale nebyly záchody. Přišel hygienik a&#160;nonstop zavřel. Od té doby jsem na nonstopy zanevřel. Teď jsou, jsou všude, tedy je míjím. Mířím do postele.</p>
			<p class="MLP_text ParaOverride-1">Neználek by řekl, že dostane největší chuť na pivo, když je venku vedro, prašno a&#160;uvnitř vyprahlo. Chyba. Člověk dostane největší chuť na pivo, když není.</p>
			<p class="MLP_text ParaOverride-1">Když dojde sud&#160;– „a přeci nebudu pro vás načínat“. </p>
			<p class="MLP_text ParaOverride-1">Když významně pleskne mokrá utěrka přes výčepní stolici. Když padne noc a&#160;hostince jsou černější než nebesa. Tehdy může být venku mrazivo, vlhko a&#160;uvnitř napojeno, ale přesto člověk dostane magickou chuť na pivo. Tak to chodí.</p>
			<p class="MLP_text ParaOverride-1">Míval jsem kdysi představu, která, jak tak koukám kolem sebe, už neplatí. Míval jsem představu, že mladík, aby měl v&#160;hlavě jasno, musí si ji nejdříve zaneřádit Dostojevským a&#160;Célinem. Že nejdřív musí pro­jít cestu do hlubin noci („Stačí zavřít oči. Je to na druhé straně života,“ říká Céline), pak musí hledat s&#160;Fjodorem Michajlovičem bílé noci… a&#160;tak se pomalu dostane třeba k&#160;Vonnegutovi.</p>
			<p class="MLP_text ParaOverride-1">V&#160;oněch dobách, kdy ještě nebyly nonstopy, ba snad ani to slovo v&#160;mateřštině nebylo, dělali jsme si v&#160;hlavě jasno tak, že jsme procházeli Prahou z&#160;jednoho konce na druhý, a&#160;tím jsme zrušili a&#160;naplnili čas, který se klenul jako most mezi pivním šenkem, jenž zavíral nejpozději&#160;– a&#160;tím, co otvíral nejdříve. Účastníky těchto intelektuálně&#160;– pochodových cvičení nebudu jmenovat. Protože o&#160;mrtvých jen dobře a&#160;o&#160;akademicích jen šeptem. Zato ty jitřní hospody jmenovat můžu: U&#160;Krále železnic, U&#160;Kalendů, U&#160;Váhy.</p>
			<p class="MLP_text ParaOverride-1">Bývali jsme humanisti a&#160;skeptici. V&#160;ovzduší nesvobody dávali jsme si svobodu. Například: kdo neměl dost sil, aby s&#160;ostatními prochodil několik hodin pustým nočním městem vyčkávaje kuropění a&#160;pivní pěny, mohl si dát doma dvacet.</p>
			<p class="MLP_text ParaOverride-1">Pod jednou podmínkou ale! Že si nařídí budík na pátou a&#160;přijede první ranní tramvají, pěkně růžový, zase za námi popelavými, k&#160;Váze. Hej hou.</p>
			<p class="MLP_text ParaOverride-1">Pivo. I&#160;slovutný americký spisovatel Kurt Vonnegut tvrdí, že pivo je magické slovo. Jako humanista svěřil pivu jednu ze svých vizí světa: „Představoval jsem si dobu, kdy se znudění, ušlápnutí a&#160;vyčerpaní na celém světě vzpruží pivem bojovníků za svobodu.“</p>
			<p class="MLP_text ParaOverride-1">Encyklopedie piva sepsaná jmenovcem světlého černého zpěváka Michaela Jacksona tuhle značku neuvádí. Ale jistě nejen proto skeptik Vonnegut dodává: „Samozřejmě že pivo má ve skutečnosti tlumící účinky, jenže chudí lidé nikdy nepřestanou doufat, že je tomu naopak.“</p>
			<p class="MLP_text ParaOverride-1">A&#160;hrome. To je zároveň smutné i&#160;povzbudivé.</p>
			<p class="MLP_text_bez1radku_-12-0- ParaOverride-1">P.&#160;S.</p>
			<p class="MLP_text_bez1radku ParaOverride-1">Kurt Vonnegut přijel v&#160;roce 1985 neoficiálně do tehdy oficiálně nonstopůprosté Prahy. Několik českých autorů a&#160;samizdatových přátel se s&#160;ním sešlo a&#160;americký autor projevil chuť podívat se „mezi lidi“. Ale kam v&#160;tu hodinu? Jediný nonstop tehdy byl překladatelský. U&#160;Kořánů. Tak jsme tam šli. So it goes.</p>
		</div>
</body>
</html>