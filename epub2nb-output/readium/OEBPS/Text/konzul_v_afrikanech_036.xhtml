<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-33" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="MLP_uroven2_kapitola ParaOverride-1">O&#160;zaručené Peťákově cestě do nebe</p>
			<p class="MLP_text_bez1radku ParaOverride-1">Je prý na nebesích takový zvláštní kout, řeklo by se reservé, pro mazavky, dudáky, vypravěče pravdivých historek, které se nestaly, a&#160;opilé básníky. Hvězdy na nočním nebi nejsou pak žádné vyhaslé balvany, nýbrž kymácivé lucerničky v&#160;rukou těch věčně nachmelených hříšníků, které si Bůh pro vlastní obveselení povolává&#160;– příliš brzy, většinou dřív, než stačí zestárnout. Tvrdí to jedna irská lidová pohádka.</p>
			<p class="MLP_text ParaOverride-1">Peťák&#160;– ing. Petr Lampl (1930–1978), pokud vím, nikdy v&#160;Irsku nebyl. Až teď si tam pozpěvuje a&#160;kymácí lucerničkou.</p>
			<p class="MLP_verse_-I-"><span class="CharOverride-3">Stejně mi vydaj <br/>ty moje blbosti<br/>i&#160;když můj funus <br/>bude jen trapností <br/>a&#160;pak ta moje <br/>nesmírná lhářka <br/>zalže si znovu <br/>byl moje láska</span></p>
			<p class="MLP_text ParaOverride-1">Nemýlil se. Vydali je v&#160;nakladatelství Paseka pod názvem Cestou do blázince a&#160;doplnili o&#160;hommage, poctu spřízněných spolustolovníků Egona Bondyho, Andreje Stankoviče, Ivana Jirouse a&#160;Fandy Pánka, tedy (řekněme) o&#160;undergroundovou básnickou Punkvu sedm­desátých let. Egon Bondy tehdy napsal knížečku „pro Lopatkovic holky“&#160;– Pravdivé příšerné příběhy.</p>
			<p class="MLP_text ParaOverride-1">Jeden nazval (v roce 1976) Peťák po smrti.</p>
			<p class="MLP_text ParaOverride-1">„Jednoho dne šel pan Lopatka po Karlově náměstí. Tu uslyšel hrůzné volání: „Pocéém,“ což v&#160;čarodějné řeči znamená: Dej si bacha. Vtom uviděl pana Peťáka, který byl už pět dnů po smrti. Jak se pan Peťák s&#160;panem Lopatkou zastavil, jedna ruka mu vzduchem pokračovala vlevo a&#160;jedna noha vpravo, takže to vlastně nebyl celý pan Peťák. Pan Peťák se smí koukat na pivo jen ze vzdálenosti deseti metrů, neboť jinak by do něho žbluňkl a&#160;ve sklenici by se nejen utopil, ale i&#160;rozpustil, až na tu ruku, která sama chodí vlevo, a&#160;tu nohu, která sama chodí vpravo.“</p>
			<p class="MLP_text_-0-12-">Chemik a&#160;básník Lampl patřil erbovně ke Křižovnické škole čistého humoru bez vtipu, byl činelistou Neprašova Sen noci svatojánské bandu, výrazně spoluvytvářel genia loci smutného veselí Prahy, a&#160;já se nedopustím té pošetilosti, abych soubor vydaných peťákovin podroboval kritickému soudu. Raději se mužně schovám za Loutkáře ze stejnojmenné závěrečné prózičky: „Stojím za tím, co tu řekl Kašpárek!“ křičel loutkář staré školy v&#160;troskách svého demolovaného divadélka… A: „Nikdy nezapomínejme, že je možno vytvořit i&#160;loutku Loutkáře.“</p>
			<p class="MLP_dopis_podpis ParaOverride-1">14.&#160;října 1993</p>
		</div>
</body>
</html>