<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Pravý živý indián</p>
			<p class="MLP_text_bez1radku ParaOverride-1">Máme léto a&#160;v&#160;televizi opět rudého bratra Vinnetoua a&#160;bílého bratra Old Shatterhanda. Hovoří spolu velebně&#160;– a&#160;česky. Kdysi na stříbrném plátně v&#160;dárkovém východoněmeckém balení si říkali: „Mein Bruder!“ Nebyli dabovaní. Jazyk Goethův má k&#160;jazyku Apačů daleko, ale pořád je to ještě pro kluky cizí, tedy tajný jazyk. A&#160;já dodnes zastávám svůj klukovský názor, že indián by neměl mluvit po našem. Je ho to nedůstojné. Howgh. O&#160;televizi domluvil jsem.</p>
			<p class="MLP_text ParaOverride-1">Neboť jsem spatřil, zblízka zřel, ba dokonce pár slov (anglicky) prohodil s&#160;pravým živým indiánem. Oznamuji, že jméno toho rudého náčelníka v&#160;překladu zní Třínohý vlk.</p>
			<p class="MLP_text ParaOverride-1">Na parkovišti před indiánskou rezervací v&#160;Novém Mexiku trčelo na kůlech plno cedulí. Samé zákazy. „Žádné fotografování! Žádné lihoviny! Žádné magnetofony! Zákaz vstupu psům i&#160;na vodítku!“</p>
			<p class="MLP_text ParaOverride-1">Průvodkyně nám to pro jistotu ještě zopakovala. „Hlavně taktně!“ volala. „Tito lidé jsou hrdí, ale zároveň velmi citliví. Neuváženým chováním byste se mohli dotknout jejich důstojnosti a&#160;za následky naše cestovní společnost neručí.“</p>
			<p class="MLP_text ParaOverride-1">Všichni jsme jako jeden muž nechali své kamery, lihoviny, magnetofony, psy a&#160;neuvážené chování na sedadlech. Jen mému spolucestujícímu, ruskému dramatikovi a&#160;non-fiction autorovi, kterého ostatně můžu jmenovat, protože už má ve světě své jméno (Edvard Radzinskij), něco vyboulilo náprsní kapsu saka. Neměl tam to, co si myslíte, myslíte-li placatku. Měl tam, jak se brzo ukázalo, foťák.</p>
			<p class="MLP_text ParaOverride-1">Seděl vedle mne v&#160;autobuse, tak jsem se k&#160;němu připojil i&#160;tady. Taktně jsem pozoroval čtyřnohé nedůvěřivé obyvatele Puebla, opelichané psy, a&#160;nasával vůni kukuřičného chleba, který tu ženy (squaws) pekly v&#160;otevřených hliněných píckách. I&#160;obydlí byla z&#160;červené, sluncem vypálené hlíny. To nejhonosnější patřilo náčelníkovi. Třínohý vlk seděl na zápraží, pohroužen do velebného mlčení. Jen ruský dramatik by si tu sochu věků dovolil oslovit.</p>
			<p class="MLP_text ParaOverride-1">„Můžu si vás na památku vyfotit?“ zeptal se. A&#160;hned vytasil fotoaparát.</p>
			<p class="MLP_text ParaOverride-1">Indián vyrazil jako třínohý vlk (nomen omen) a&#160;foťák mu vyrval z&#160;rukou. Prohlížel si ten bakelitový předmět mlčky, zevrubně a&#160;zasmušile. Náhle promluvil: „Made in USSR? Cože?! Vy vyrábíte kamery?“</p>
			<p class="MLP_text ParaOverride-1">Pak přístroj dramatikovi vrátil a&#160;zmizel ve svém hliněném vig­vamu. Když po chvilce vyšel, zdobila mu hlavu chvostnatá paví čelenka.</p>
			<p class="MLP_text ParaOverride-1">„S&#160;touhle památkou“ (ukázal na fotoaparát) „si mě můžeš vy­blejsknout. Na památku, můj bílý bratře!“ Tak pravil pravý živý indián z&#160;kmene Navahů a&#160;zámek lícních kostí uvolnil k&#160;širokému, skoro ruskému úsměvu.</p>
			<p class="MLP_text ParaOverride-1">Stál jsem vedle, stál jsem tam v&#160;rudém písku a&#160;v&#160;troskách svých klukovských indiánských snů. Neměl jsem tam jezdit. Karel May věděl, proč se nedobrovolně i&#160;dobrovolně držel doma.</p>
		</div>
</body>
</html>