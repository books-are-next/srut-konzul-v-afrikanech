<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-56</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-56" xml:lang="cs-CZ">
		<div class="Z-kladn--textový-r-meček">
			<p id="_idParaDest-65" class="MLP_uroven2_kapitola ParaOverride-1">Feminismus po eskymácku</p>
			<p class="MLP_text_bez1radku_-0-12- ParaOverride-1">Feministický oheň, zdá se, dobrou českou ženu nepálí. V&#160;posledním čísle Iniciál, sešitů nezavedené literatury, v&#160;anketě o&#160;feminismu odpovídá básnířka, režisérka a&#160;zpěvačka.</p>
			<p class="MLP_dopis_bez1radku_-I- ParaOverride-1">Musím se přiznat, že jsem nikdy neuvažovala, co je ženský pohled, i&#160;když se bezpochyby tímto pohledem dívám.</p>
			<p class="MLP_dopis_podpis_-I- ParaOverride-1">(J.&#160;Štroblová)</p>
			<p class="MLP_dopis_bez1radku_-I- ParaOverride-1">Nikdy jsem nevnímala sebe především jako ženu, ale jako člověka.</p>
			<p class="MLP_dopis_podpis_-I- ParaOverride-1">(H.&#160;Třeštíková)</p>
			<p class="MLP_dopis_bez1radku_-I- ParaOverride-1">Žena má být ženou na plný pecky.</p>
			<p class="MLP_dopis_podpis_-I- ParaOverride-1">(J.&#160;Koubková)</p>
			<p class="MLP_text ParaOverride-1">Ta uvážlivost zahnala chmury, které jsem chytil za své návštěvy USA. Barbie, moje americká známá a&#160;známá feministická bojovnice, mne tam totiž vyhledala a&#160;ptala se, co je u&#160;nás feministicky nového. Nevím, řekl jsem po pravdě, a&#160;abych se vykroutil, šeptnu, že se spíš zajímám o&#160;pohádky. Pravdu je třeba někdy šeptat, i&#160;v&#160;Americe. Pravda to byla, protože jsem tam mimo jiné hledal prameny pro knížku amerických pohádek.</p>
			<p class="MLP_text ParaOverride-1">„Kdybys to uměl, psal bys jako ten sexista Kundera!“ odfrkla si.</p>
			<p class="MLP_text ParaOverride-1">Sexista mi zní skoro stejně jako rasista, a&#160;tak jsem žádal vysvětlení.</p>
			<p class="MLP_text ParaOverride-1">„Ve všech pohádkách jsou ženy jenom loutky v&#160;rukou princů a&#160;jiných principálů. Kromě eskymáckých! Znáš je vůbec?“</p>
			<p class="MLP_text ParaOverride-1">Neumím podat zprávu o&#160;stavu feminismu v&#160;Čechách, neznám eskymácké pohádky, jsem budižkničemu. Tohle mi říkal její pohled, když mi nazítří v&#160;kavárně obývané převážně ženami podávala knížku eskymáckých zkazek v&#160;angličtině.</p>
			<p class="MLP_text ParaOverride-1">„Čti!“ přikázala mi.</p>
			<p class="MLP_text ParaOverride-1">Vybral jsem si nejkratší a&#160;čtu: Sermerssuak byla tak silná, že dokázala zvednout kajak nad hlavu dvěma prsty. Když chtěla zabít tuleně, zabubnovala mu pěstí na hlavu. Lišku vyvrhla jedním škubnutím. Kdysi vyzvala na souboj v&#160;přetlačování Kvasordlankvak, jinou silačku z&#160;tábora, a&#160;přemohla ji tak snadno, že musela pravit: „Chudinka Kvasordlankvak, ta by v&#160;přetlačování neporazila ani jednu ze svých vší!“ Pak opřela loket o&#160;stůl a&#160;vyzvala k&#160;souboji všechny muže. Porážela jednoho po druhém a&#160;každého vyprovodila slovy: „Kde jsi byl, když se rozdávala varlata?“ Někdy jim se smíchem ukázala svůj poštěváček. Byl tak velký, že ho nedokázala zakrýt ani kůže z&#160;polární lišky. Jejdane!</p>
			<p class="MLP_text_-0-12-">Dočetl jsem. Barbie si mě změřila vítězným pohledem a&#160;odešla. Zůstal jsem u&#160;stolu sám a&#160;v&#160;té kavárně, obývané převážně ženami, jsem si připadal jako Eskymák, na kterého se při rozdávání nedostalo.</p>
			<p class="MLP_dopis_podpis ParaOverride-1">11.&#160;dubna 1992</p>
		</div>
</body>
</html>