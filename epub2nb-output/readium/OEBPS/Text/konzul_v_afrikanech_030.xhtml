<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-32" class="MLP_uroven2_kapitola ParaOverride-2">Sen hořký jako fernet</p>
			<p class="MLP_text_uprostred ParaOverride-1">(Fejeton o&#160;fejetonu)</p>
			<p class="MLP_text_bez1radku_-12-0- ParaOverride-1">Měl jsem sen. Hořký jako fernet. Něco mě tlačilo. Zvednu polštář&#160;– a&#160;pod ním parte! Křídově bílý list papíru, černě orámovaný, v&#160;levém rohu buclatý andělíček, v&#160;pravém horním rohu kresbička povědomé tváře. Binokl na nose, zdatný vous, to je přece Jan Neruda!</p>
			<p class="MLP_text ParaOverride-1">Vezmu parte do rukou. Kam s&#160;ním? To stálo černé na bílém pod Janem Nerudou. A&#160;pod macatým andělíčkem nějaké verše…</p>
			<p class="MLP_verse_-I-"><span class="CharOverride-3">Konečně zármutek všechen<br/>jak voda uplyne.<br/>Věru, nějak se žije,<br/>nějak zahyne.</span></p>
			<p class="MLP_text ParaOverride-1">To je přece František Gellner. Co tu chtějí? Právě Gellner s&#160;Ne­rudou! Takhle uprostřed noci&#160;– a&#160;ve snu?</p>
			<p class="MLP_text_-0-12- ParaOverride-1">Ale už tuším. Je to moje parte. Ti dva nahoře se jistě nudí. Popatřili z&#160;nebeské výše na svého nicotného kolegu a&#160;dali mu vytisknout smuteční oznámení. Jeden ho lyricky chlácholí a&#160;druhý se nad jeho bezduchým tělem zamýšlí prakticky: Kam s&#160;ním? A&#160;čtu…</p>
			<p class="MLP_dopis_bez1radku ParaOverride-1">LIKNAVÝ MANŽEL, ZBĚHLÝ OTEC A&#160;VĚRNÝ FEJETONISTA ZESNUL NÁHLE UPROSTŘED DÍLA. VYSCHLO JEHO PERO, UMLKL PSACÍ STROJ. NA OSIŘELÉM STOLE ZŮSTAL NEDOPSÁN PODČÁRNÍK.</p>
			<p class="MLP_text_-12-0- ParaOverride-1">Co bylo dál, nepřekvapí ani blba. Inu, probudil jsem se, osprchoval jsem se, vypil jsem kalíšek slivovice. Není to můj zvyk. Slivovici nemám rád.</p>
			<p class="MLP_text ParaOverride-1">Slouží mi jen k&#160;vymítání ďáblů. Ďábla snu vymetla teprve k&#160;poledni. Tehdy jsem začal přemýšlet o&#160;fejetonu jaksi obecně. Co ten fejeton je vlastně zač?</p>
			<p class="MLP_text ParaOverride-1">Za poslední roky jsem na podobné úvahy neměl kdy, protože jsem myslel na to, abych nezmeškal „dead time“. To je sice „smrtičas“, ale zároveň poslední možnost, jak dostát cti a&#160;s&#160;fejetonem do redakce se před uzávěrkou přiřítit.</p>
			<p class="MLP_text ParaOverride-1">Prohlašuji, že fejeton je naprosto nepřirozený slovesný útvar. Nevychází ani z&#160;lidové, ani z&#160;dvorské tradice. Eposu je leda tak pro smích a&#160;lyrice je z&#160;něho k&#160;pláči. Prohlašuji, že fejeton je bohapustý, ale bohužel zatvrzelý výmysl šéfredaktorů, kteří se potřebují pochlubit, že mají víc typů písma a&#160;v&#160;každém čísle habaděj článků hovořících přímo k&#160;věci.</p>
			<p class="MLP_text ParaOverride-1">Koukej, čtenáři, my si můžeme dovolit i&#160;žánr, který přímo k&#160;věci ani mluvit nesmí! Fejeton je sdělení „pod čarou“ a&#160;basta. I&#160;ten slavný Jan Neruda, kdyby měl opravdu niterné starosti se štrozokem, kdyby ho skutečně do hloubi duše a&#160;srdce trápila otázka, kam s&#160;ním, napsal by o&#160;tom báseň nebo povídku. To vím jistě. Mám ho přečtenýho. Nerudu!</p>
			<p class="MLP_text ParaOverride-1">Anonymní zamilovaný slovenský šuhaj, když si kladl nerudovskou otázku, složil bolavou písničku a&#160;hned ji pod okny frajérce zazpíval.</p>
			<p class="MLP_verse_-I-"><span class="CharOverride-3">Hora, hora, zelený les, <br/>nevideu som milú dnes, <br/>ani dneska, ani včera, <br/>nedožijem do večera.</span></p>
			<p class="MLP_text ParaOverride-1">Představte si, že by o&#160;svém milostném soužení napsal fejeton. Bol by za somára! Jako já! Nedožijem do večera…</p>
			<p class="MLP_text_bez1radku_-12-0- ParaOverride-1">Radši jdu spát. Zítra je „dead time“. Buď to dopíšu ráno, nebo mě najdou tuhého. A&#160;pod polštářem vlastní epitaf…</p>
			<p class="MLP_verse_-I-"><span class="CharOverride-3">Zde leží ten,<br/>co nemíval pozemských statků <br/>a&#160;nepřelez svůj vlastní plot, <br/>zato však rád do zadku <br/>kopal se párem cizích bot.<br/>Bylo to tak a&#160;nejináč: <br/>on prázdnou slámu mlátil. <br/>U&#160;šenku kvetl zavináč <br/>a&#160;rum mu život zkrátil.</span></p>
		</div>
</body>
</html>