<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-54" xml:lang="cs-CZ">
		<div class="Z-kladn--textový-r-meček">
			<p id="_idParaDest-60" class="MLP_uroven2_kapitola ParaOverride-1">Čeština</p>
			<p id="_idParaDest-61" class="MLP_uroven4_nadpis ParaOverride-5">Úvod</p>
			<p class="MLP_text_bez1radku ParaOverride-1">„Se ti, vole, divím,“ řekl mi kamarád od bigbítu, když jsem mu já řekl, že už musím domů&#160;– psát článek o&#160;češtině. „Čeština si poradí sama,“ pravil. „Stejně budeš jako všichni skuhrat, jak se teď przní, že jo, vole?“</p>
			<p class="MLP_text ParaOverride-1">Nemýlil se ten mládenec. Mám ho ostatně v&#160;oblibě. Přes značný věkový rozdíl a&#160;rockové vyznání chová se ke mně poměrně uctivě. Také mne potěšilo, že v&#160;jedné větě užil hned dvě znělá stará slovesa. Na ten oslovující přídatek nejsem alergický. Mám pocit, téměř jistotu, že „vola“ čas neodnese. Samoopylením se bude přenášet do dalších pokolení.</p>
			<p class="MLP_text ParaOverride-1">Kdy se vole dostalo do oběhu, nevím. Ale dodneška vidím výraz nevole na tváři mého důstojného otce, když jsem na něho před nějakými pětačtyřiceti lety při pingpongu zařval: „To neplatí! To bylo prase, vole!“ Za výrazem nevole následovala výrazná facka&#160;– ale to připomínám jen proto, abych sám sobě připomněl, jakou tradici zmíněný vokativ má.</p>
			<p class="MLP_text ParaOverride-1">Počítá se možná už od praotce Čecha, jenž (podle Dalimila) stanuv na Řípu zvolal: „Máme zemi po svej vóli!“ A&#160;pokračoval: „Búdu nám zde plni stoli, zvěři, ptákov, ryb, včel dosti, ot nepřátel dosti tvrdosti.“</p>
			<p class="MLP_text ParaOverride-1">Nemýlil se praotec. Od nepřátel se nám vskutku dostávalo dosti tvrdosti&#160;– a&#160;čeština bývala bita s&#160;námi.</p>
			<p id="_idParaDest-62" class="MLP_uroven4_nadpis ParaOverride-1">Stať</p>
			<p class="MLP_text_bez1radku ParaOverride-1">Jazyk je ornice otevřená a&#160;přijímá ochotně domácí bejlí a&#160;pejr i&#160;všelijaký plevel cizácký. Jenže! Obrana češtiny před dlouhodobým germánským, pak dočasným sovětským a&#160;nyní perspektivním anglo­saským nepřítelem byla a&#160;bude úspěšná jen tehdy, nestane-li se karatelstvím. Péče o&#160;jazyk, bojím se, nesmí být příliš zjevná, nesmí být lidu „vštěpována“. Před válkou stačilo, když po svém promlouvali v&#160;novinách Čapek, Poláček, Šalda a&#160;Peroutka, Vančura a&#160;Olbracht v&#160;krásné próze, Seifert, Halas, Holan, Nezval v&#160;básních, Zaorálek a&#160;jiní v&#160;překladech, když V&amp;W češtinu ohýbali a&#160;nenávratní herci ji nechávali na jevištích plynout… Čeština se pak jaksi nenápadně očišťovala a&#160;zvonila i&#160;v&#160;hovorové podobě.</p>
			<p id="_idParaDest-63" class="MLP_uroven4_nadpis ParaOverride-1">Závěr</p>
			<p class="MLP_text_bez1radku ParaOverride-1">Závěrem bych rád poděkoval tomu mládenci od bigbítu a&#160;Janu Nerudovi od pera. První řekl: „Čeština si poradí sama“, a&#160;druhý napsal: „Bez obětí a&#160;objetí nerodí se budoucnost.“</p>
			<p class="MLP_text ParaOverride-1">Oběma rád přitakávám. Čeština si poradí sama a&#160;o&#160;její budoucnost se nestrachujme&#160;– pokud ji nebudou prznit domácí nepřátelé: rychlopsavci a&#160;rychlopřekladatelé čtiva a&#160;seriálových TV dialogů, pubertálně rozjuchaní exhibicionisté na splývajících rozhlasových vlnách, jakož i&#160;uchvátaní herečtí kočovníci na stepích tele a&#160;ho­mo-video studií, o&#160;jistých politicích a&#160;některých novinářích nemluvě.</p>
			<p class="MLP_text_-0-12-">To oni jsou: „Mol v&#160;drahém rúše, ryba na suše, kozel v&#160;zahradě, Němec v&#160;české radě.“</p>
			<p class="MLP_dopis_podpis ParaOverride-1">11.&#160;února 1995</p>
		</div>
</body>
</html>