<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-2">Hodinky a&#160;kámen</p>
			<p class="MLP_text_uprostred ParaOverride-1">(Za hudebním skladatelem Jiřím Bulisem)</p>
			<p class="MLP_text_bez1radku_-12-0- ParaOverride-1">Kdo odejde z&#160;Prahy na druhý konec času, jako by odešel docela. Jiný vítr tu smetá listí a&#160;stopy chodců na pozemské pouti.</p>
			<p class="MLP_text ParaOverride-1">V&#160;Brně vane vítr jménem Jaromír, pošeptal to Janu Skácelovi, a&#160;od tohoto jara ponese s&#160;sebou i&#160;pár úhozů kláves.</p>
			<p class="MLP_text ParaOverride-1">Brno je město přehledné a&#160;družné jako vesnický hřbitov. A&#160;přesto vidím Jiřího Bulise nejostřeji v&#160;řeckém slunci.</p>
			<p class="MLP_text ParaOverride-1">V&#160;létě, jež minulo, objevil na jednom poloostrově pláž, velkou tak právě pro tři malé rodiny. Ovšemže byla skalnatá, ovšemže cestu k&#160;ní ukazovaly jen ostnaté větve divokých oliv.</p>
			<p class="MLP_text ParaOverride-1">Moře tu bylo jako nebe a&#160;vydávalo své pomíjivé dary. Břéťa Rychlík se potopil na dno a&#160;vylovil hodinky. Byly to švýcarské hodinky a&#160;stále ještě ukazovaly správný čas.</p>
			<p class="MLP_text ParaOverride-1">Podívám se trochu dál, řekl tehdy Jirka a&#160;skočil do vody. Pustil se na osamělý lov. Připlaval, až když slunce viselo šikmo.</p>
			<p class="MLP_text ParaOverride-1">Co tobě moře vydalo? volali jsme pateticky pod helénskou oblohou.</p>
			<p class="MLP_text_-0-12-">Kámen, řekl a&#160;rozevřel dlaň. Měl na ní řecký kámen uloupený moři. Ukazoval čas, který byl, i&#160;ten, který bude.</p>
			<p class="MLP_dopis_podpis ParaOverride-1">5.&#160;června 1993</p>
		</div>
</body>
</html>