<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-2">Where are you from?</p>
			<p class="MLP_text_uprostred ParaOverride-1">(Dvě americké scénky)</p>
			<p class="MLP_text_bez1radku_-12-0- ParaOverride-1">V&#160;první kapitole konverzační příručky pro lidi, kteří míří do USA, by měla být otázka: Where are you from? Američané se tak příchozích ptají. Odkud jste? S&#160;tím souvisí otázka: Kde jste doma?, ale takto se taktní člověk neptá.</p>
			<p class="MLP_text ParaOverride-1">Jiří Voskovec prý říkal, že je doma tam, kde si pověsí klobouk. Ale já na klobouky nejsem. Líbí se mi jedině ten ve křoví.</p>
			<p class="MLP_text ParaOverride-1">Páně Voskovcův bonmot platí ostatně asi jen pro USA. Tam, zdálo se mi, bývají cizinci snadněji doma než třeba u&#160;nás v&#160;Evropě. Alespoň si to mezi sebou dávají najevo. Na důkaz přikládám dvě scénky ze života.</p>
			<p id="_idParaDest-20" class="MLP_uroven4_nadpis ParaOverride-1">Scénka první</p>
			<p class="MLP_text_bez1radku ParaOverride-1">Stalo se ve Far Rockaway, což je výspa New Yorku, šplouchá tam zbloudilý špinavý oceán, manhattanského taxikáře do takové díry stěží přemluvíte, ale sviští tam omlácený vlak podzemní dráhy. Take the A-train zpívala Ella Fitzgeraldová. Tak to je on.</p>
			<p class="MLP_text ParaOverride-1">Ve Far Rockaway žijí v&#160;nervózní symbióze nyní hlavně stěhovaví Portorikánci a&#160;ortodoxní Židé. Těm prvním zní z&#160;mušlí walkmanů karibské reggae, ti druzí jako by slyšeli z&#160;dávna zpěv haličských synagog.</p>
			<p class="MLP_text ParaOverride-1">V&#160;úzké ulici si Žid v&#160;černém klobouku zaparkoval svou bílou káru vedle dřevěné dvoukolové káry Portorikánce v&#160;baseballové čepici obrácené kšiltem proti směru jízdy. „Táhni!“ zařval Portorikánec. „Tady stojí moje kára!“</p>
			<p class="MLP_text ParaOverride-1">„Není tu zákaz stání,“ odpověděl klobouk. „A&#160;při dobré vůli se tam vejdeme oba.“</p>
			<p class="MLP_text ParaOverride-1">„Na mě se vytahovat nebudeš!“ kopl Portorikánec do bílého buicka. Žid si teskně prohlížel vzorek zablácené podrážky na blatníku svého automobilu. Nic neříkal. To baseballovou čepici přimělo, aby vyjasnila své stanovisko. „Já mám káru, ty máš káru. Já jsem Američan, ty jsi Američan.“</p>
			<p class="MLP_text ParaOverride-1">„Správně,“ souhlasil Žid. „Já jsem Američan, ty jsi Američan.“ A&#160;opatrně načutl loukotě dvoukoláku.</p>
			<p class="MLP_text ParaOverride-1">„Jasně,“ souhlasila čepice. „Ty jsi člověk, já jsem člověk. Oba máme svoji hrdost a&#160;oba jsme tu doma.“</p>
			<p class="MLP_text ParaOverride-1">„Ovšem. Oba máme stejnou ústavu,“ přikývl klobouk.</p>
			<p class="MLP_text ParaOverride-1">„Tak vidíš,“ zašklebila se čepice.</p>
			<p class="MLP_text ParaOverride-1">A&#160;rozešli se. Klobouk zmizel ve vratech banky, čepice za vrátky barové nálevny.</p>
			<p id="_idParaDest-21" class="MLP_uroven4_nadpis ParaOverride-1">Scénka druhá</p>
			<p class="MLP_text_bez1radku ParaOverride-1">Stalo se v&#160;San Franciscu. V&#160;jedné z&#160;těch uliček, jako stvořených pro sáňkování mých klukovských žižkovských let, je malá čínská kulinářská dílnička. Velice starý Číňan a&#160;jeho vnuk tam připravují jídla „take-away“, vezmi si domů nebo do úřadu, kam chceš. Stařec byl rituální kouzelník. Sekáčkem dokázal vykostit kapra a&#160;způsobem zvaným ti-chua-kchuai vytesal vepřovou ledvinku do tvaru orchideje.</p>
			<p class="MLP_text ParaOverride-1">„Odkud jste?“ zeptal jsem se po americku.</p>
			<p class="MLP_text ParaOverride-1">„Šan-tung. To nebudete znát,“ odpověděl mladík.</p>
			<p class="MLP_text ParaOverride-1">„Náhodou znám. Poloostrov Šan-tung. Podle písemných zpráv se tam už od pátého století pěstovalo čínské zelí.“</p>
			<p class="MLP_text ParaOverride-1">„Ano, šantungské zelí. Ale slávu si přivlastnil Peking. Teď se mu všude říká pekingské zelí. A&#160;odkud jste vy?“</p>
			<p class="MLP_text ParaOverride-1">„Z&#160;Prahy. To nebudete znát.“</p>
			<p class="MLP_text ParaOverride-1">„Náhodou znám. Máte výborné pivo. Jak se jen… budvar?“ zatápal.</p>
			<p class="MLP_text ParaOverride-1">„Správně, ale nevaří se v&#160;Praze, nýbrž v&#160;Budějicích. Jenže značku si přivlastnili v&#160;Americe. A&#160;říkají tak plechovkové močopudné břečce,“ ozval se ve mně vlastenec.</p>
			<p class="MLP_text ParaOverride-1">„Budweiser,“ přikývl čínský mladík. „To Američané dělají. Rádi si přivlastňují. Ale nechci moc pomlouvat, sám jsem Američan. Chápete?“</p>
			<p class="MLP_text ParaOverride-1">Konfucius za výrobním pultem cosi trpělivě skřehotal. </p>
			<p class="MLP_text ParaOverride-1">„Promiňte, děda chce vědět, o&#160;čem si povídáme. Musím mu to přeložit. Víte, on je pořád Číňan…, i&#160;když už je vlastně taky Američan. Chápete?“</p>
			<p class="MLP_text ParaOverride-1">„Chápu,“ řekl jsem.</p>
			<p class="MLP_text ParaOverride-1">Mládenec mi podal chřupavý závitek zvaný štěstí. Rozloučili jsme se. V&#160;parku si to rozbalím a&#160;přečtu. Ke každému chřupavému štěstíčku je totiž přibaleno chutné čínské příslovíčko přeložené do američtiny. Pravý Američan ale ty moudré hlouposti nečte. Jen cizinci… Proto když si ke mně na lavičku přisedla velice růžolící americká stařenka, bělostně se usmála: „Where are you from?“</p>
		</div>
</body>
</html>