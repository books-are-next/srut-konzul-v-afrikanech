<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>konzul_v_afrikanech-60</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="konzul_v_afrikanech-60" xml:lang="cs-CZ">
		<div class="Z-kladn--textový-r-meček">
			<p id="_idParaDest-69" class="MLP_uroven2_kapitola ParaOverride-1">Našim Sabinkám</p>
			<p class="MLP_text_bez1radku ParaOverride-1">Zavolala mi dávná spolužačka, že by šla na kávu. Káva byla hustá a&#160;vídeňská, nešlo však o&#160;ni. Šlo o&#160;Jarmilku, dceru mé spolužačky.</p>
			<p class="MLP_text ParaOverride-1">„Ty jsi neměl s&#160;výchovou své dcery moc starostí, co?“ vyfoukla s&#160;despektem kouř do mého obličeje.</p>
			<p class="MLP_text ParaOverride-1">„Ani ne. Šlo to nějak samo,“ musel jsem přiznat.</p>
			<p class="MLP_text ParaOverride-1">„Někdo má štěstí,“ řekla. „Taky byly ještě zavřený hranice. Ale ty mi asi nerozumíš.“ To na mně bylo vidět. „Tvý dceři bylo dvacet už před listopadem.“ (Vyslovila dotyčný měsíc s&#160;velkým L.)</p>
			<p class="MLP_text ParaOverride-1">„No a?“ pořád jsem tápal.</p>
			<p class="MLP_text ParaOverride-1">„Jarmile bylo dvacet právě v&#160;listopadu!“ triumfovala. „Svět se jí otevřel. Začala jezdit ven. Vždycky s&#160;kamarádkou. Ale ta se jí jednou v&#160;Itálii ztratila.“</p>
			<p class="MLP_text ParaOverride-1">„Plno novin se dobře živí popisováním podobných osudů. Ale já o&#160;tom psát neumím.“</p>
			<p class="MLP_text ParaOverride-1">„Nikdo po tobě nechce, abys něco psal! Holky se prostě ztratily. Ve Florencii. Obě se pak v&#160;pořádku vrátily domů. Ale Jarmila měla vztah.“</p>
			<p class="MLP_text ParaOverride-1">Přehlédl jsem ten eufemismus a&#160;zeptal se rovnou, ve kterém že je měsíci. Dávná spolužačka zrudla nevolí. „Vztah je,“ pravila důrazně, „když se dva mají rádi. On se kvůli ní naučil česky, i&#160;když Jarmilka zná italsky skoro perfekt.“</p>
			<p class="MLP_text ParaOverride-1">„To ti přeju,“ řekl jsem upřímně. „Víš, jak to dneska vypadá&#160;– únosy děvčat&#160;– a&#160;tak. Dávno už neplatí, co tvrdil básník.“</p>
			<p class="MLP_text ParaOverride-1">„Jaký básník?“ vyhrkla zmateně spolužačka.</p>
			<p class="MLP_text ParaOverride-1">„Miroslav Florian,“ řekl jsem. „On přece napsal o&#160;našich dívkách a&#160;ženách: <span class="MLP_znak_kurziva_11b">Ty nám nikdo neunese jako Sabinky, i&#160;kdyby měl americkou kravatu a&#160;pruské holínky!</span>“</p>
			<p class="MLP_text ParaOverride-1">„Moc čteš,“ usoudila po chvíli má spolužačka. „Jenže Vittorio je starší. Bude mu skoro padesát.“</p>
			<p class="MLP_text ParaOverride-1">„To mně už bylo,“ hájil jsem se.</p>
			<p class="MLP_text ParaOverride-1">„O&#160;tebe přece nejde, sobče! Jde o&#160;Jarmilu. Jarmilce je třiadvacet a&#160;on si ji chce vzít. Co mám dělat?“</p>
			<p class="MLP_text ParaOverride-1">„Nech to na Jarmile,“ řekl jsem. „Snad z&#160;toho má sama rozum.“</p>
			<p class="MLP_text ParaOverride-1">„Právě! Protože z&#160;toho má rozum, chce ten vztah nějak ukončit. Uvědomila si věkovou propast: nechce se vdávat. Ani za hraběte.“</p>
			<p class="MLP_text ParaOverride-1">„Ten proutník z&#160;Florencie je hrabě?“</p>
			<p class="MLP_text ParaOverride-1">„Něco takového,“ smetla spolužačka ze stolu celý florentský genetický strom jako vyhořelou zápalku. „Ale o&#160;to teď nejde. Já za tebou přišla, abys Jarmilce pomohl nastylizovat dopis, v&#160;němž Vittoria bezpodmínečně&#160;– ale laskavě&#160;– odmítne.“</p>
			<p class="MLP_text_-0-12- ParaOverride-1">Cestou do kavárny jsem si koupil v&#160;antikvariátu knihu. Český listář. Než spolužačka přišla, listoval jsem si tou sbírkou dopisů málem od Dalimila až po F.&#160;X.&#160;Šaldu. Zarazil jsem se nad psaním jakési Alžběty Meziříčské z&#160;Lomnice, která takto před dvěma sty lety odmítla ruku (i&#160;ruce) jakéhosi purkrabího:</p>
			<p class="MLP_dopis_bez1radku_-I- ParaOverride-1">Slovutnej a&#160;statečnej rytíři, pane purkrabě milý! Pán Bůh dej Vám dobrej den a&#160;dobrou noc! A&#160;hned se mě nebezpečte, já vaše nechci bejti, nebo se mi nelíbíte, ste starej, škaredej, tlustej a&#160;ruce tlustý a&#160;škaredý máte a&#160;šedivý ste, a&#160;tak na krátce jinou sobě ptejte, nebo sem já mladá a&#160;vy ste starej kmet, protož taky se starou a&#160;vám rovnou bábou vopatřte!</p>
			<p class="MLP_text_-12-12-">Přečetl jsem ten dopis spolužačce, která se urazila, načež odešla. Škoda. Jarmilka mohla mít pokoj a&#160;hrabě Vittorio by se pocvičil ve zvonivé feudální češtině. Sotva by poznal, že jde o&#160;plagiát z&#160;Jarmilčiny strany, protože listář je kniha poměrně vzácná. Nicméně krásná. A&#160;praktická! Asi jako kuchařka, milé Sabinky.</p>
			<p class="MLP_dopis_podpis ParaOverride-1">3.&#160;dubna 1994</p>
		</div>
</body>
</html>